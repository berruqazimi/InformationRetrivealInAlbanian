<DOC>
<DOCNO>504</DOCNO>
<SOURCE>Telegrafi</SOURCE>
<URL>http://telegrafi.com/kover-hungaria-partnere-e-rendesishme-e-maqedonise/</URL>
<TITLE>Kövér: Hungaria, partnere e rëndësishme e Maqedonisë</TITLE>
<TEXT>Presidenti i Republikës së Maqedonisë Gjorge Ivanov sot në Budapest u takua me kryetarin e Parlamentit hungarez, László Kövér. Në takim janë këmbyer mendime për marrëdhëniet e përgjithshme bilateale mes Republikës së Maqedonisë dhe Hungarisë, posaçërisht në kontekst të bashkëpunimit në nivel parlamentar.
Presidenti i Maqedonisë vlerësoi se Hungaria është partner i rëndësishëm i Maqedonisë dhe integrimit të saj në Bashkimin Evropian dhe NATO. Ai e përshëndeti bashkëpunimin e deritanishëm mes parlamentave të dy vendeve, duke theksuar se është në pajtim me cilësinë e marrëdhënieve bilaterale dhe ka shprehur pritje për përparim të mëtejshëm në të ardhmen.
Në takimin dy bashkëbiseduesit kanë këmbyer mendime për mundësitë për thellimin e bashkëpunimit edhe në sfera tjera me interes të përbashkët.
Presidenti Ivanov e informoi kryetarin e Parlamentit hungarez për shkaqet për krizën politike në Maqedoni dhe për zgjidhjet e mundshme.</TEXT>
<DATE>2017-03-20</DATE> 
</DOC>