<DOC>
<DOCNO>25</DOCNO>
<SOURCE>Tetova1</SOURCE>
<URL>http://www.tetova1.mk/2017/03/05/ndertimi-i-bulevardeve-dhe-rrugeve-te-reja-domosdoshmeri-per-zbutjen-e-ngulfatjes-se-komunikacionit-ne-tetove/</URL>
<TITLE>Ndërtimi i bulevardeve dhe rrugëve të reja, domosdoshmëri për zbutjen e ngulfatjes së komunikacionit në Tetovë</TITLE>
<TEXT>Me rritjen e numrit të automjeteve dhe numrit të banorëve, ndërtimi intensiv i objekteve kolektive, faktorët ekonomik dhe social, teknologjia e menaxhimit me komunikacionin, si dhe elementet tjera kanë ndikuar në ndryshime të rëndësishme në sistemin e komunikacionit të qytetit të Tetovës. Çdo regjim në nivel lokal apo qendror, përfshinë vendimet e politikave të rëndësishme në shkallën e investimeve kapitale, duke i dhënë përparësi dhe duke financuar projekte të ndryshe infrastrukturore, qofshin ato ndërtim i rrugëve apo objekteve infrastrukturore të reja, ose qofshin ato rikonstruim apo rindërtim i objekteve (rrugëve) infrastrukturore ekzistuese.
Qyteti i Tetovës si qendër e Komunës e Tetovës dhe rajonit të Tetovës që përfshinë gjashtë komuna me 94 vendbanime, dhe popullsi rreth 200.000 banorë, ka nevojë për sistem të rrjetit rrugor që do ti kënaqë nevojat e lëvizjes së lirë të automjeteve në komunikacion pa ngufatje të komunikacionit. Me zhvillimin e hovshëm të motorizimit në periudhën e viteve 2007-2014, ku numri i automjeteve është trefishuar, në krahasim me numrin e banorëve që është rritur rreth 5%, si dhe me ndërtimin e ndërtesave shumë katëshe kolektive në vend të shtëpive individuale, në pjesën qendrore të qytetit, dukshëm është ndryshuar pamja urbane e qytetit të Tetovës, kurse në aspektin e ndërtimit të rrjetit të ri rrugor shumë pak është investuar.</TEXT>
<DATE>2017-03-06</DATE> 
</DOC>