<DOC>
<DOCNO>1822</DOCNO>
<SOURCE>Telegrafi</SOURCE>
<URL>https://telegrafi.com/fillon-nenshkrimi-peticionit-per-specialen/</URL>
<TITLE>Fillon nënshkrimi i peticionit për Specialen</TITLE>
<TEXT>Ka filluar nënshkrimi i peticionit përmes së cilit kërkojnë që Kuvendi i Kosovës të bëjë ndryshimin dhe plotësimin e Ligjit Nr.05/L-053 për Dhomat e Specializuara dhe Zyrën e Prokurorit të Specializuar, për çështjen diskriminuese ndaj Kosovës.

Kryetari i OVLUÇK-së, Hysni Gucati, ka deklaruar më herët se Gjykata Speciale është e njëanshme, ndërsa theksoi se duhet të merret me të gjithë ata që kanë kryer krime lufte, duke i përfshirë edhe serbët.
Sipas Gucatit, me 10 mijë nënshkrimet e mbledhura do të arrijnë të rikthejnë për shqyrtim këtë çështje në Kuvend.

Nënshkrimi i peticionit ka filluar nga ora 11.00, në sheshin “Skënderbeu” në Prishtinë.</TEXT>
<DATE>2017-12-15</DATE> 
</DOC>