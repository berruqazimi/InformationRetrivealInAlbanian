<DOC>
<DOCNO>1598</DOCNO>
<SOURCE>GazetaExpress</SOURCE>
<URL>http://www.gazetaexpress.com/auto-tech/mesohet-cmimi-i-mercedes-cls-2018-473675/</URL>
<TITLE>Mësohet çmimi i Mercedes CLS 2018</TITLE>
<TEXT>Gjenerata e tretë e CLS tashmë ka dalë në shitje me çmim fillestar prej 65 mijë euro, ndërsa blerësit do ti pranojnë veturat në verë të 2018-ës.

Mercedes CLS është lansuar me dy motorë me naftë për tu zgjedhur, njëri 350d 2.9 litërsh me gjashtë cilindra që prodhon 282 kuaj fuqi dhe tjetri 400d që kushton 67 mijë euro e që prodhon 335 kuaj fuqi, transmeton koha.net.

Mercedes pohon se modeli 350d mund ta arrijë shpejtësinë nga 0 në 100 kilometra në orë për 5.7 sekonda, ndërsa ai 400d për 5 sekonda.

Janë edhe modelet me benzinë që ofrohen me CLS e ri, ai 450 i cili kushton 65 mijë euro ndërsa ka motorin 3.0 litërsh i cili prodhon 362 kuaj fuqi. Ky model është edhe versioni më i shpejtë i CLS i lansuar ndonjëherë, i cili arrin shpejtësinë nga 0 në 100 km për 4.8 sekonda.

CLS i ri është i bazuar në mas të madhe në Mercedes E-Class e ri, duke pasur edhe teknologjinë e njëjtë të shasisë, dhe në të gjitha versionet ka nëntë marshe automatike dhe sistemin me të gjitha rrotat aktive 4MATIC.
</TEXT>
<DATE>2017-12-13</DATE> 
</DOC>