<DOC>
<DOCNO>252</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/zaev-nese-tani-shkojme-ne-votime-para-ivanovit-do-dal-perseri-me-mbi-70-deputete-337326/</URL>
<TITLE>ZAEV: Nëse tani shkojmë në votime, para Ivanovit do dal përsëri me mbi 70 deputetë</TITLE>
<TEXT>Sipas tij për normalizimin e situatës nuk do të nevojitet ndonjë plan B por, ai nuk dha detaje nëse ka ndonjë marrëveshje me partitë tjera. Zaev pret që së shpejti të mblidhet Kuvendi dhe të zgjidhet kryeparlamentari i ri ndërsa tha se nuk është kundër që në këtë pozitë të vjen ndonjë deputetë shqiptarë.
“Unë shpresoj të mos ketë nevojë për plan B. Pra, pres që të realizohet plan A. Qëllimi ishte që të marrim mandat dhe të hyjnë në bisedimet edhe për kryetarin e Kuvendit dhe ne do mundohemi që këto ditë të arrijmë marrëveshje për kreun e Kuvendit për të vënë në funksion Parlamentin e Maqedonisë që ai të punojë”, deklaroi kreu i LSDM-së Zoran Zaev në emisionin “Rruga drejt” në Alsat-M.
Me letrën e Ivanovit drejtuar liderëve botëror, Zaev është ndjerë i turpëruar. Nëse merr mandatin, tha se dyert e qeverisë së tij do të jenë të hapura për të gjitha partitë shqiptare. Ai u shpreh kundër mbajtjes së zgjedhjeve të reja ndërsa u shpreh i bindur se në rast të një procesi të ri elektoral ai do të fitonte bindshëm.
“Nëse tanin hapim opsionin e zgjedhjeve dhe shkojmë në votime do të kemi prap situatë kur do të dal para presidentit Ivanov me mbi 70 deputetë. E di këtë. Po bie mbështetja e VMRO-DPMNE-së, askush nuk dëshiron tension dhe arsye banale që dikush di mbrojë krimet e tij dhe pasurinë e tij”, shtoi Zaev.</TEXT>
<DATE>2017-03-10</DATE>
</DOC>