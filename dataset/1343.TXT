<DOC>
<DOCNO>1343</DOCNO>
<SOURCE>TetovaSot</SOURCE>
<URL>http://www.tetovasot.com/2017/12/be-hap-negociatat-me-shqiperine-brenda-qershorit-2018/</URL>
<TITLE>“BE hap negociatat me Shqipërinë brenda qershorit 2018”</TITLE>
<TEXT>Shqipëria do të hapë shumë shpejt negociatat e anëtarësimit me Bashkimin Europian.

Këtë mesazh ka përcjellë mëngjesin e sotën media e Brukselit politico.eu, përmes një editoriali ku vlerësohet se hapja e nogociatave mund të ndodhë në gjysmën e parë të vitit 2018.

Në artikull citohet Komisioneri për Zgjerimin, Johannes Hahnn sipas të cilit, ekziston një rivalitet pozitiv midis vendeve Ballkanike për hapjen e negociatave, por Komisioni po bëhet gati që të rekomandojë hapjen e negociatave me Shqipërinë.

“Komisioni po bëhet gati që të rekomandojë zyrtarisht hapjen e negociatave me Shqipërinë dhe ndoshta me Maqedoninë në gjysmën e parë të vitit të ardhshëm, sipas Hahn, megjithëse ai tha se kjo do të ndodhte vetëm nëse Komisioni do të sigurohej se qeveritë e BE, do ti pranonin pozitivisht propozimet” – shkruan reporteri Harry Cooper.</TEXT>
<DATE>2017-12-10</DATE> 
</DOC>