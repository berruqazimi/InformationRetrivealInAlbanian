<DOC>
<DOCNO>1783</DOCNO>
<SOURCE>TetovaSot</SOURCE>
<URL>http://www.tetovasot.com/2017/12/tifozet-e-al-jaziras-brohorasin-emrin-e-messit-para-syve-te-ronaldos-portugezi-iu-pergjigjet-video/</URL>
<TITLE>Tifozët e Al Jaziras brohorasin emrin e Messit para syve të Ronaldos, portugezi i’u përgjigjet (VIDEO)</TITLE>
<TEXT>Provokimi që tifozët i bënë futbollistit më të mirë në botë për vitin 2017, Cristiano Ronaldos ishte ajo që ra në sy mbrëmë në gjysmëfinalen e Kupës së Botës për klube.

Gjatë një momenti në ndeshje, tifozët e Al Jaziras kanë filluar në kor të thërrasin emrin e Lionel Messit. E kjo nuk i ka pëlqyer fare yllit portugez i cili ka reaguar ndaj tyre në fushë.

Kamerat e kanë filmuar Ronaldon duke u kthyer nga tifozët dhe duke bërë me duar. Numri shtatë i Real Madridit e dha përgjigjën e duhur duke shënuar një gol të bukur dhe duke ndihmuar skuadrën e tij të arrijë finalen e madhe.</TEXT>
<DATE>2017-12-14</DATE> 
</DOC>