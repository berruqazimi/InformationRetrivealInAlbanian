<DOC>
<DOCNO>456</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/ne-sektorin-publik-gjithsejt-te-punesuar-129-653-persona/</URL>
<TITLE>Në sektorin publik gjithsejt të punësuar 129.653 persona</TITLE>
<TEXT>Në sektorin publik në Republikën e Maqedonisë janë të punësuar gjithsejt 129.653 persona, thekson Raporti më i ri vjetor për vitin 2016 i Minsitrisë së Shoqërisë Informatike dhe Administratës i cili del nga regjistri i të punësuarve në sektorin publik.
Raporti ofron analizë të strukturës së të dhënave për 110.311 të punësuar në sektorin publik, prej të cilëve gra janë 59.111, ndërsa burra 51.200, ndërkaq mosha mesatare paraqet 45,4 vite. Raporti nuk ofron të dhëna për strukturën e 19.342 personave të cilët janë të punësuar në ARM, MPB dhe Agjencinë për zbulim për shkak të ndjeshmërisë së të dhënave.
Ministrja e Shoqërisë Informatike dhe Administratës, Marta Arsovska Tomovska deklaroi se Raporti ofron analizë seriore të vëllimit dhe strukturës së të punësuarve sipas gjinisë, moshës, arsimimit dhe strukturën etnike në sektorin publik, si dhe analizë të organizimit të shtetit me kualifikim të institucioneve të themeluara nga shteti.
Profesori Borçe Davitkovski, i cili është një nga personat e angazhuar në prëgatitjen e Raportit, theksoi se bëhet fjalë për dokument idela, unikat dhe një nga të parët në rajon i cili ofron edhe prezantim strukturor edhe organizativ të sektorit publik në Republikën e Maqedonisë. Dokumenti, shtoi ai, tregon edhe për trendet në zhvillimin e administratës.
Duke u përgjigjur në pyetje të gazetarëve, Arsovska Tomovska theksoi se numri i të punësuarve në administratën publike vitin e kaluar është rritur për rreth një për qind, dhe atë në sferat shëndetësi, sociale dhe arsim, përderisa, ndërkaq, ka ulje të numrit të të punësuarve në organet e udhëheqjes. Kjo, siç thotë, rritje e vogël e numrit i referohet punësimeve të kryera në pajtim me Ligjin për transformim të vendeve të punës të personave të cilët ishin të angazhuar me kontrata, si dhe të të punësuarve në MPB dhe Minsitrinë e Mbrojtjes.
Ajo deklaroi se Raporti ofron edhe analizë serioze për gjendjen me punësimet kornizë dhe si kjo të zgjidhet.
Për profesorin Davitkovski, numrit të konstatuar me regjistrin e të punësuarve duhet t’i shtohet edhe numri i funksionarëve, si dhe të punësuarve në shoqatat tregtare që janë në pronësi të shtetit me çka sipas numrit të të punësuarve në sektorin publik do të ishte rreth 145.000 persona. Plotësisht, siç tha, duhet të merren parasysh edhe kontratat në vepër nga ana e institucioneve.
Sipas Davitkovskit, mbi 50 për qind e buxhetit të shtetit shkon për rroga në sektorin publik, ndërsa ky raport duhet të shërbejë si bazë për qasje drejt reformës së tij, përkatësisht dimensionim në pajtim me nevojat, që do të thotë risistemim të tepricës së të punësuarve apo largime nga puna.
Përgatitja e regjistrit të vetëm të të gjithë të punësuarve në institucionet e sektorit publik është obligim ligjor i Minsitrisë së Shoqërisë Informatike dhe Administratës. Ky është Raporti i dytë vjetor i përgatitur nga MSHIA.</TEXT>
<DATE>2017-03-16</DATE> 
</DOC>