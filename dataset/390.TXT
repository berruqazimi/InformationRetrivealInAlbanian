<DOC>
<DOCNO>390</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/lsdm-ja-denon-retoriken-provokative-te-deputetes-doda/</URL>
<TITLE>LSDM-ja dënon retorikën provokative të deputetes Doda</TITLE>
<TEXT>LSDM-ja përmes një komunikate të dërguar për mediat në Maqedoni, ka reaguar ndaj deklaratave të deputetesë në Kuvendin e Shqipërisë, Mesila Doda, e cila tha se nëse LSDM-ja tërhiqet dhe nuk pranon Deklaratën e partive shqiptare, do të kërkojnë pavarësimin e Iliridës. Nga LSDM thonë se e dënojnë retorikën e deputetes, për shkak se sipas tyre çon në ndarje.
“E dënojmë retorikën provokative në deklaratat e deputetes në Parlamentin e Shqipërisë, Mesila Doda, që ka të bëjë me Republikën e Maqedonisë, e cila nuk është në shpirtin e ndërtimit të marrëdhënieve të mira fqinjësore dhe në respektimin e ndërsjelltë mes dy vendeve. Qasje të këtilla shkojnë në dobi, vetëm të atyre që krijojnë ndajre dhe punojnë për rritjen e mosmarrëveshjeve dhe jotolerancës, përkundër vlerave evropiane për të cilat jemi përcaktuar”, thuhet në kumtesën e LSDM-së.</TEXT>
<DATE>2017-03-14</DATE> 
</DOC>