<DOC>
<DOCNO>1082</DOCNO>
<SOURCE>OraInfo</SOURCE>
<URL>http://orainfo.net/ne-ankand-shiten-letra-me-vlere-ne-shume-prej-10-milione-euro/</URL>
<TITLE>Në ankand shiten letra me vlerë në shumë prej 10 milionë euro</TITLE>
<TEXT>Qeveria e Kosovës, përkatësisht Ministria e Financave, ka mbajtur ankandin për shitjen e obligacioneve 7 vjeçare.

Sipas një njoftimi të Ministrisë së Financave, emetimi i suksesshëm i obligacioneve me maturitet më të gjatë shënon zhvillim të mëtutjeshëm të tregut të letrave me vlerë, që është njëherësh edhe objektiv i saj.

Kërkesa e tregut ishte më e lartë se vlera nominale e obligacioneve.

“Shuma nominale e Obligacioneve të emetuara në këtë ankand ishte 10,000,000 Euro, përderisa tregu shfaqi kërkesë prej 12,600,000 Euro”, thuhet në njoftim.

Emetimin e obligacioneve për herë të dytë me maturitet 7 vjeçar Ministria e Financave e bën duke u bazuar në kalendarin vjetor të Letrave me Vlerë të Qeverisë së Republikës së Kosovës për vitin 2017.</TEXT>
<DATE>2017-12-08</DATE> 
</DOC>