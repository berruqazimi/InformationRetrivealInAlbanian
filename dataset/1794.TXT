<DOC>
<DOCNO>1794</DOCNO>
<SOURCE>Tetova1</SOURCE>
<URL>http://www.tetova1.mk/2017/12/14/ja-sa-denohet-shenolli-nga-maqedonia-qe-plackiti-bastoren-ne-austri-2/</URL>
<TITLE>Ja sa dënohet Shenolli nga Maqedonia që plaçkiti bastoren në Austri</TITLE>
<TEXT>Pasi një trafikant maqedonas e kishte kërcënuar bashkatdhetarin e vet 25-vjeçar, se do të shkonte tek prindërit e tij për t`ia kërkuar borxhin (25-vjeçari ende ka jetuar me prindër), ky i fundit e ka plaçkitur një bastore.

 

Stacioni fundit për të dy maqedonasit ka qenë salla e Gjykatës në St. Pölten të Austrisë: Pasi Shenoll G. (25) i ka pasur borxh trafikantit të vet Samir S. për blerje të lëndëve narkotike, ndërsa ai e kishte kërcënuar se do shkonte tek prindërit e tij për t`Ia kërkuar borxhin, Shenolli e ka pyetur Samirin: „Do ta plaçkiti shpejt bastoren, a do të më shoqërosh?“. Samir S. nuk ka hezituar fare dhe e shoqëron me veturë deri te bastorja. Shenolli i maskuar dhe me pistoletë ka hyrë me shpejtësi në bastore, duke bërtitur vetëm një fjalë: „Plaçkitje“, ndërsa Samiri 23-vjeçar ka pritur në veturë, shkruan „Heute“, përcjellë „Shtegu.com“.

 

Të hënën Gjykata austriake ka sjellë vendim: Tre vite burg për Shenollin, tre vite e gjysmë për Samirin dhe kthim të 16 muajve të mëparshëm, të dënuar për vepra të ndryshme penale. Ky dënim nuk ia ka mbushë syrin prokurorit pasi i është dukur i pamjaftueshëm, prandaj ai do të ankohet mëtutje deri në momentin që vendimi gjyqësor nuk është i plotfuqishëm.
</TEXT>
<DATE>2017-12-14</DATE> 
</DOC>