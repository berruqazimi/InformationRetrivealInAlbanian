<DOC>
<DOCNO>1619</DOCNO>
<SOURCE>OraInfo</SOURCE>
<URL>http://orainfo.net/panelistja-luan-lojera-kompjuterike-perderisa-thaci-flet-per-te-arritura/</URL>
<TITLE>Panelistja luan lojëra kompjuterike përderisa Thaçi flet për të arritura</TITLE>
<TEXT>Derisa i pari i shtetit fliste për të arriturat e këtij ekipi, njëra prej panelisteve nuk kishte edhe aq interesim.

Në foton e bërë nga “Indeksonline” ajo shihet teksa luan lojëra kompjuterike.

Presidenti, Hashim Thaçi, në takimin e Ekipit Përgatitor për të Vërtetën dhe Pajtimin, tha se komisioni në fjalë do të mundësojë dialog të hapur brenda komuniteteve në Kosovë mbi bazën e pajtimit.

Sipas të parit të shtetit Komisionit për të Vërtetën synon të mbyllë plagët e luftës për të parë kah e ardhmja.

Thaçi tha se pas dy dekadave në Kosovë nuk sheh gjurmë të luftës, por ka ende plagë në zemrat e viktimave.

“Kemi kuptuar që hapat e ndërmarr para themelimit të Komisionit janë qenësore. Puna vetëm sa ka filluar, andaj përkrahja dhe angazhimi juaj do të jetë i nevojshëm edhe në ditët në vijim. Kemi pasur të njëjta dilema dhe shqetësime si ju, po ashtu kemi pasur frikë, por dhe besim të plotë për këtë iniciativë”, ka thënë Presidenti Thaçi.</TEXT>
<DATE>2017-12-13</DATE> 
</DOC>