<DOC>
<DOCNO>733</DOCNO>
<SOURCE>Tetova1</SOURCE>
<URL>http://www.tetova1.mk/2017/03/23/psp-dyshon-ne-nje-drejtoreshe-ka-ble-tanga-i-ka-shkruar-harxhime-zyrtare-video/</URL>
<TITLE>PSP dyshon në një drejtoreshë, ka ble tanga i ka shkruar harxhime zyrtare </TITLE>
<TEXT>Në mesin e katër rasteve që ka hapur sot PSP, është edhe rasti i koduar “Tifani” lidhur me punën e një kompanie të marketingu në Shkup. Ajo kompani, që udhëhiqet nga një gazetare maqedonase, e cila thuhet se ka përkrahur punën e qeverisë VMRO-BDI. Kompania e saj dyshohet se ka dëmtuar buxhetin e Maqedonisë në vlerë prej një milion denarëve, duke evidentuar harxhime private si harxhime zyrtare, shkruan Gazeta Lajm.
Prokurorja Fatime Fetai njoftoi se drejtoresha në fjalë në mesin e harxhimeve zyrtare të kompanisë ka evidentuar edhe 500 eurot e harxhuara për veshje të brendshme, harxhimet për blerje të biçikletës, mobilieve luksoze, syzave të shtrenjta, tepihëve persianë, e kështu me radhë. PSP nuk ka kërkuar masë arresti ose kujdesi për drejtoreshën në fjalë.</TEXT>
<DATE>2017-03-23</DATE> 
</DOC>
