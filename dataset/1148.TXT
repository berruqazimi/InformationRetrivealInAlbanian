<DOC>
<DOCNO>1148</DOCNO>
<SOURCE>Telegrafi</SOURCE>
<URL>http://www.tetovasot.com/2017/12/aksident-me-vdekje-humb-jeten-kamionisti-shqiptar/</URL>
<TITLE>Aksident me vdekje, humb jetën kamionisti shqiptar</TITLE>
<TEXT>Një shqiptar ka mbetur i vdekur këtë të enjte në një aksident rrugor të ndodhur në Itali.

Aksidenti ka ndodhur orët e mëngjesit në autostradën A22, pranë daljes në veri të Veronas. Siç raporton “Corriere”, viktima është një 51-vjeçar shqiptar, punëtor i një ndërmarrje autotransporti në Padova.

Kamioni të cili drejtonte shqiptari, identiteti i të cilit nuk bëhet i ditur nga raportimet e medieve lokale, është përplasur me një tjetër kamion. Impakti ka qenë fatal për 51-vjeçar, i cili ka mbetur i vdekur. Hetimet janë në vijim për të zbuluar dinamikën e incidentit.

Për shkak të aksidentit është shkaktuar trafik i rënduar në autostradë.</TEXT>
<DATE>2017-12-08</DATE> 
</DOC>