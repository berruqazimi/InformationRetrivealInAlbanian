<DOC>
<DOCNO>1918</DOCNO>
<SOURCE>TetovaSot</SOURCE>
<URL>http://www.tetovasot.com/2017/12/hapet-ne-gostivar-ekspozita-udhetuese-ana-frank-historia-per-sot/</URL>
<TITLE>Hapet në Gostivar ekspozita udhëtuese “Ana Frank – Historia për sot”</TITLE>
<TEXT>Mbrëmë në Qendrën për kulturë në Gostivar, u Ekspozita udhëtuese “Ana Frank – Historia për sot” organizuar nga Forumi Rinor Arsimor.  Në hapjen solemne të ekspozitës morën pjesë kryesisht nxënës të shkollave të mesme të Gostivarit, të cilët u njoftuan me mesazhet e gazetares dhe shkrimtares Ana Frank, si simbol i qëndresës dhe paqes.

Të pranishmit, në emër të kryetarit të komunës së Gostivarit, Arben Taravari, i përshëndeti përfaqësuesja e kabinetit të tij, Afërdita Hamza.

“Përgëzoj organizatorët për këtë aktivitet, njëkohësisht i falënderoj që përzgjodhën qytetin tonë për mbajtjen e kësaj ekspozite. Komuna e Gostivarit, është e hapur për bashkëpunim me sektorin joqeveritar dhe do t’i mbështesë ata në organizime të këtilla të cilat dërgojnë mesazhe për paqe dhe tolerancë”, theksoi znj. Hamza.

Ekspozita “Ana Frank – Historia për sot” është një koleksion prej tridhjetë e nëntë paneleve ekspozuese, të përkthyera në gjuhën maqedonase dhe shqipe, të cilat mbajnë detaje të shumta rreth jetës së vogëlushes Ana dhe familjes së saj, nga Lufta e Dytë Botërore.

Ekspozita do të jetë e hapur për vizitorët deri më 30 dhjetor 2017, dhe hyrja është falas.</TEXT>
<DATE>2017-12-15</DATE> 
</DOC>