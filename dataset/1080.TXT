<DOC>
<DOCNO>1080</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme/djali-i-naser-kelmendit-denohet-ne-beograd-me-1-vit-burg-shtepiak-dhe-70-mije-euro-gjobe-471967/</URL>
<TITLE>Djali i Naser Kelmendit dënohet në Beograd me 1 vit burg shtëpiak dhe 70 mijë euro gjobë</TITLE>
<TEXT>Ai ka pranuar se e ka kërcënuar një vajzë dhe se ka mbajtur revole pa leje.

Sipas marrëveshjes, Kelmendi ka pranuar se i ka kryer dy vepra penale –  cenimi i sigurisë dhe mbajtja pa leje e armës, ka saktësuar për Tanjug zëdhënësja i prokurorisë serbe, Aleksandra Gjenadiq.

Për këto vepra penal, ka thënë ajo, është i paraparë dënimi prej 6 muajsh deri në pesë vjet burg.

Kelmendi më herët nuk ka qenë i dënuar, gjë që i ka lehtësuar rrethanat në këtë rast.

Kelmendi fillimisht është akuzuar për vepër penale të dhunës në familje, por vajza, e cila e ka paraqitur në polici, para prokurorit ja thënë se nuk e ka rrahur atë, vetëm e ka kërcënuar.

Kelmendit i është gjetur revolja në banesën e tij në lagjen “Zvezdara” në Beograd.

Elvis Kelmendi është arrestuar më 21 nëntor pasi që e dashura e ka paraqitur atë në polici për dhunë, kurse policia në banesën e tij e ka gjetur edhe një revole pa leje dhe gjashtë plumba.

Prokuroria Speciale e Kosovës e akuzon babain e tij, Naser Kelmendin, për krim të organizuar, vrasjen e Ramiz Delaliqit dhe blerjen, mbajtjen në posedim të llojeve të ndryshme të narkotikëve.</TEXT>
<DATE>2017-12-08</DATE> 
</DOC>