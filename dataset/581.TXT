<DOC>
<DOCNO>581</DOCNO>
<SOURCE>OraInfo</SOURCE>
<URL>http://orainfo.com/zaimina-gati-per-te-zgjeruar-biznesin-foto/</URL>
<TITLE>Zaimina gati për të zgjeruar biznesin…</TITLE>
<TEXT>Ka tash e disa muaj që ajo posedon një dyqan me veshje femrash në qendër të Tiranës.
Ditë më parë në një intervistë, këngëtarja pohoi se të ardhurat që merr nga butiku janë shumë të mira, fustani me çmimin më të lirë në butikun e saj shitet nga 99 euro, gjersa më të lartin e ka shitur deri në 700 euro gjer më tani.
Duke qenë se ka pasur mjaft sukses me dyqanin e parë, këngëtarja Vasjari ka menduar të bëjë zgjerimin e biznesit, duke hapur edhe një dyqan të dytë.
Shumë shpejt pritet që në Tiranë të hapet “Zaimina Vasjari Store 2”, i cili do të sjell në treg veshje seksi për femra, dhe këpucë të ndryshme.
Këngëtarja ka publikuar së fundmi një fotografi në InstaStory, ku ka shfaqur planin e përfunduar të ambientit ku do të plasohet butiku i saj i dytë, teksa shkruan në mbishkrimin e fotografisë “Vjen së shpejti dyqani i ri”.
Kujtojmë që me profesion Zaimina është arkitekte, dhe nuk do ishte çudi sikur ta kishte bërë vet planimetrinë e dyqanit të saj.</TEXT>
<DATE>2017-03-21</DATE> 
</DOC>

