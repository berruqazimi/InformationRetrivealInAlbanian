<DOC>
<DOCNO>831</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme/kryetari-i-ldk-se-e-perserite-se-s-ka-ushtri-pa-pajtim-te-amerikes-346137/</URL>
<TITLE>Kryetari i LDK'së e përsëritë se s'ka ushtri pa pajtim të Amerikës</TITLE>
<TEXT>Isa Mustafa tha se përkundër se në koalicion janë me Partinë Demokratike të Kosovës, Kosova është qeverisur mirë dhe se kjo qeveri është duke e zhvilluar vendin, njofton Klan Kosova.
Edhe Mustafa ka folur për transformimin e Forcës së Sigurisë në ushtri. Tha se themelimi i ushtrisë duhet të bëhet, por duke iu qëndruar besnikë marrëdhënieve me partnerët ndërkombëtar, siç janë Shtetet e Bashkuara të Amerikës dhe NATO.
Kryeministri s’e ka lënë pa e përmendur edhe Demarkacionin. Ai pohoi se marrëveshja për vijën kufitare me Malin e Zi po shtyhet për qëllime politike – që më pas dikush ta votojë të njëjtën marrëveshje dhe t’i marrë meritat.
Ai foli edhe për çështjet identitare të kosovarëve. Deklaroi se himni i Kosovës dhe flamuri duhet të duhen e respektohen, sepse për këtë është luftuar dhe me to është shpallur pavarësia e Kosovës.</TEXT>
<DATE>2017-03-25</DATE> 
</DOC>
