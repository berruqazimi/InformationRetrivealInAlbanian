<DOC>
<DOCNO>1946</DOCNO>
<SOURCE>Telegrafi</SOURCE>
<URL>https://telegrafi.com/haradinaj-thote-se-vizat-te-hiqen-ne-vitin-2018/</URL>
<TITLE>Haradinaj thotë se vizat do të hiqen në vitin 2018</TITLE>
<TEXT>Kryeministri Ramush Haradinaj e ka të qartë se liberalizimi i vizave do të ndodhë gjatë vitit 2018. Ka thënë se opsion mbetet edhe muaji mars.

Ramush Haradinaj i ka dhënë afat vetes që brenda 12 muajve të ardhshëm t’ua mundësojë lëvizjen pa viza për kosovarët.


“Shiqoni, mua më thanë a mund të bëhet në muajin mars: unë thash edhe mundet, tash keni parasysh nëse e besoni, merrni totalin e qeverisë, pra, është saktë e fokusume që me ndodh liberalizimi. Ne çdo veprim që e bëjmë ka të bëjë edhe me këtë çështje”, ka thënë Kryeministri Haradinaj në një intervistë për Gazetën Express.

Haradinaj ka thënë se liberalizimi i vizave do të ndodhë për shkak të ‘punëve të mëdha’ që po bën Qeveria aktuale.

“Kjo gjallëri e brendshme është një argument që duhet me ndodh liberalizimi, edhe nëse ka shpërputhje për një kriter të caktuar sepse ky është një kriter i shtuar dhe jo standard pra demarkacioni prapë se prapë Kosova po ec ne proceset e veta. Gjithqysh do të ndodhë më 2018, por jo larg unë besoj se nuk jemi larg, s’po du me dhëne date sepse datën e jep BE, besoj që nuk jemi larg”, ka shtuar ai.</TEXT>
<DATE>2017-12-16</DATE> 
</DOC>