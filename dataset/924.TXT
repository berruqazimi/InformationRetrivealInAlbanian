<DOC>
<DOCNO>924</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/gjykata-supreme-arrestimi-i-edmond-temelkos-ne-maqedoni-ka-qene-i-ligjshem-346894/</URL>
<TITLE>Gjykata Supreme: Arrestimi i Edmond Temelkos në Maqedoni ka qenë i ligjshëm</TITLE>
<TEXT>Vendimi për Temelkon është marrë në bazë të kërkesës për mbrojtjen e ligjshmërisë së procedurës, të ngritur pikërisht nga PSP-ja, e cila nga Gjykata Themelore Shkupi 1 dhe mbrojtja e të dyshuarit, u kritikua se ka dhënë urdhër ligjërisht të pambështetur për arrestimin e kryetarit të komunës së banuar me maqedonas në Shqipëri.
Edmond Temelko është një nga të dyshuarit kryesorë në rastin e parë dhe më të madh që e ngriti PSP-ja, “Titanik”, që ka të bëjë me dyshime për parregullsi zgjedhore të kryera në vitin 2013, kur banorët e Pustecit, me dokumente të falsifikuara votonin për VMRO-DPMNE-në në Qendër dhe komuna të tjera të Maqedonisë.</TEXT>
<DATE>2017-03-27</DATE> 
</DOC>
