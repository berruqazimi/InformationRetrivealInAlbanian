<DOC>
<DOCNO>1007</DOCNO>
<SOURCE>Tetova1</SOURCE>
<URL>http://www.tetova1.com/2017/12/06/45-milion-denare-subvencione-per-amviserite-premtoi-bekteshi/</URL>
<TITLE>45 Milion denarë subvencione për amvisëritë premtoi Bekteshi</TITLE>
<TEXT>Ministri i Ekonomisë Kreshnik Bekteshi sot zhvilloi konferencë për shtyp me ç‘ rast informoi lidhur me masat e zbatuara me sukses në sektorin e energjisë, të orientuara kah rritja e efikasitetit energjetik.
‘Me marrjen e funksionit ministër i Ekonomisë menjëherë jam angazhuar lidhur me miratimin e planit të tretë akcional për energji efikase të miratuar nga Qeveria, si një nga obligimet që dalin nga Marrëveshja për themelimin e Komunitetit Energjetik, duke përmbushur një nga obligimet që ne kemi si shtet me këtë kontratë të rëndësishme. Për këtë qëllim,bashk me ekipin tim vëmendje të madhe u kemi dhënë masave për energji efikase, përfitimeve që do ti ndjejnë dhe tanimë po i ndjejnë amvisëritë të cilat do të kontribuojnë për mbrojtjen e ambientit’, theksoi ministri Bekteshi.
Ministri Bekteshi tha se me qëllim të nxitjes së përdorimit të energjisë diellore nga qytetarët dhe për të përmirësuar efikasitetin e energjisë në ndërtesat e banimit jam angazhuar për mbështetje më të madhe financiare duke rritur buxhetin ku gjithashtu subvencionohen edhe kolektorë diellorë për ujë të ngrohtë dhe numri i përgjithshëm i shfrytëzuesve të kësaj mase është 1794 familje.
StictyBanner mes postimeve mobil
Bekteshi shtoi se me rebalancin e buxhetit për vitin 2017, duke parë nevojën për alokimin e sa më shumë fondeve për një nga masat për zëvendësimin e dritareve prej druri me PVC të reja, janë siguruar edhe 16 milionë denarë shtesë, nga ato të paraparat për këtë qëllim dhe kështu numri i amvisërive përfituese të kësaj mase për vitin 2017 është rritur për 1,327.
Me masat për instalimin e kolektorëve diellorë dhe dritareve PVC do të vazhdojmë edhe në të ardhmen, dhe fondet për to janë parashikuar edhe në buxhetin për vitin 2018. Nga viti i ardhshëm, ekonomitë familjare do të kenë në dispozicion një masë tjetër të re – për blerjen e ngrohjes efikase të peletave, të cilat do të kontribuojnë në kursimin e energjisë elektrike, kursime në buxhetet familjare dhe sigurisht ruajtjen e mjedisit”, shpjegoi Bekteshi.
Për këto masa, Ministria e Ekonomisë ka ndarë 45 milionë denarë subvencione për qytetarët për efikasitet energjetik në vitin 2018, ndërsa gjatë këtij viti me kohë janë paguar subvencione për mbi 3 mijë familje. 
</TEXT>
<DATE>2017-12-08</DATE> 
</DOC>