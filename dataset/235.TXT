<DOC>
<DOCNO>235</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/teuta-arifi-problem-eshte-retorika-e-vmro-dpmne-se-e-jo-shqiptaret-dhe-deklarata-e-perbashket/</URL>
<TITLE>Teuta Arifi: Problem është retorika e VMRO-DPMNE-së e jo shqiptarët dhe Deklarata e përbashkët</TITLE>
<TEXT>Nënkryetarja e BDI-së Teuta Arifi deklaroi se shqiptarët dhe Deklarata e përbashkët politike nuk janë problem real por retorika e VMRO-DPMNE-së e cila fajëson Tiranën, është tentim që me forcë të mbahet pushteti.
Tirana zyrtare sot si një vend anëtar i NATO-s gjithmonë ka përkrahur stabilitetin e vendit, nuk ka kontestuar asnjëherë identitetin e popullit maqedonas. Është një gabim i madh nga ana që duan ta bëjnë këtë për t’i bërë shqiptarët dhe Shqipërinë fajtor kryesor për problemet e veta dhe për të pabërat e veta. Kjo do t’ju kthehet si bumerang të gjithë atyre që për të mbajtur pushtetin e tyre dëshirojnë që të keqen ta kërkojnë te shqiptarët. Shqiptarët dhe Shqipëria nuk janë e keqja e këtij vendi – tha Teuta Arifi, nënkryetare e BDI-së.</TEXT>
<DATE>2017-03-09</DATE> 
</DOC>