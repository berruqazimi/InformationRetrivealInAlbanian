<DOC>
<DOCNO>707</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/kumanova-deshmon-elshani-tigrat-maqedonasme-dhunuan-ne-menyre-cnjerezore-344990/</URL>
<TITLE>"Kumanova", dëshmon​ Elshani: “Tigrat” maqedonas më dhunuan në mënyrë çnjerëzore</TITLE>
<TEXT>Elshani deklaroi se në Maqedoni ka hyrë në natën në mes një dhe dy majit duke qëndruar në fshatin Bellanoc kurse më 3 maj është vendosur në Lagjen e Trimave. Ai gjithashtu pranoi se më 9 maj ka qenë i veshur me uniformë dhe i pajisur me armë automike të cilën e ka përdorur për vetëmbrojtje. Ndërkaq, pas konsulltave që i ka bërë Shefqet Hallaqi me OSBE-në kanë vendosur të dorëzohen.
Mes tjerash Elshani bëri të ditur se pas dorëzimit ishte keqtrajtuar mizorisht, edhe në stacionin policor por edhe rrugës për në gjykatë. Sipas tij, pjesëtarët e njësisë speciale “Tigrat” kanë qenë përgjegjës për këtë.
Avokati Naser Raufi, tha se, jo vetëm Bajram Elshani, por të gjithë të akuzuarit kanë dëshmuar se janë ankuar për dhunën e rëndë fizike.
Nën aktakuzën për vepër terroriste në rastin Kumanova , akuzohen 37 persona lidhur me konfliktin e armatosur më 9 dhe 10 maj të 2015-tës në Lagjen e Trimave në Kumanovë.</TEXT>
<DATE>2017-03-23</DATE> 
</DOC>
