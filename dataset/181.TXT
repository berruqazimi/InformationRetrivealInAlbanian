<DOC>
<DOCNO>181</DOCNO>
<SOURCE>Tetova1</SOURCE>
<URL>http://www.tetova1.mk/2017/03/08/dimitriev-i-dhembin-syte-te-permend-shqiptaret/</URL>
<TITLE>Dimitriev i dhëmbin sytë të përmend shqiptarët</TITLE>
<TEXT>Zgjedhje të parakohshme parlamentare së bashku me zgjedhjet lokale për dalje nga kriza politike në vend. Garantuesi i vetëm për ruajtjen e unitaritetit të Republikës së Maqedonisë është formimi dhe zhvillimi i shoqërisë qytetare dhe multietnike, deklaroi sot kryeministri Emil Dimitriev, transmeton Tetova1.
“ Kështu si dëshiron dikush t`i vendose punët në Maqedoni me përjashtimin e shumicës së popullit maqedonas, shumicës së turqve, romëve, vllehve, boshnjakëve dhe etniteteve tjera, vlerësoj se kjo nuk mund që të realizohet. E dyta në periudhën post zgjedhore në Republikën e Maqedonisë u hapën diskutime të cilat prekin në rendin kushtetues të vendit dhe të cilat nuk ishin pjesë e kampanjës parazgjedhore ose shumë pak flitej për të. Unë vlerësoj se temat e këtilla nuk janë privilegj i elitave politike aq sa ato të llogariten për të afta për të menaxhuar me këto procese dhe për tema të këtilla i vetmi faktor që mund të tregoje dhe sqaroje është populli në zgjedhje të reja parlamentare që do të organizoheshin së bashku me zgjedhjet lokale”, deklaroi Dimitriev.
Për Republikën e Maqedonisë, ashtu si deklaroi kryeministri, alternativa e vetme është organizimi i zgjedhjeve të reja parlamentare ku partitë të gjithë atë që e vlerësojnë për ta punuar pas zgjedhjeve ta thuan para zgjedhjeve.</TEXT>
<DATE>2017-03-09</DATE> 
</DOC>