<DOC>
<DOCNO>382</DOCNO>
<SOURCE>OraInfo</SOURCE>
<URL>http://orainfo.com/aksident-i-rende-ne-shtime-nje-femije-i-lenduar-e-dy-te-vdekur/</URL>
<TITLE>Aksident i rëndë në Shtime, një fëmijë i lënduar e dy të vdekur</TITLE>
<TEXT>Në aksident ku janë përfshirë tri automjete, kanë mbetur të lënduar edhe 3 persona të tjerë. Këtë e ka bërë të ditur për lajmi.net zëdhënësja e rajonit të Prishtinës, Flora Ahmeti.
Sipas Ahmetit rasti ka ndodhur rreth orës 20:00, në “Grack Të Vogël”.
Vdekjen e dy personave e ka konfirmuar edhe Emergjenca e QKUK-së, ndërkaq ka bërë të ditur se në mesin e të lënduarve në gjendje më të rëndë është një fëmijë.
“Dy persona kanë vdek – një femër me iniciale G.E. mosha e të cilës nuk dihet pasi nuk ka pas ndonjë dokument me vete dhe një mashkull R.E, (1997), që të dytë janë nga rajoni i Shtimes”, thotë për lajmi.net zëdhënësja e QKUK-së, Mirlinda Qyqalla.
Qyqalla ka njoftuar se tre personat e lënduar janë duke u trajtuar në Emergjencë, ndërkaq fëmija gjendet në intensivë.</TEXT>
<DATE>2017-03-14</DATE> 
</DOC>