<DOC>
<DOCNO>1389</DOCNO>
<SOURCE>Telegrafi</SOURCE>
<URL>https://telegrafi.com/daci-diaspora-kerkon-rol-ne-te-ardhmen-e-kosoves/</URL>
<TITLE>Daci: Diaspora kërkon rol në të ardhmen e Kosovës</TITLE>
<TEXT>Zëvendësministri i Diasporës dhe Investimeve Strategjike, Arian Daci ka marrë pjesë në tryezën e organizuar nga Germin.

Në tryezën me temë: “Diaspora kërkon rol në të ardhmen e Kosovës” zëvendësministri Daci tha se zgjedhjet e fundit lokale kanë faktorizuar votën e Diasporës në Kosovë.
“Përpara së gjithash, te themi një të vërtetë të madhe. Ne si ministri në krye me zëvenëskryeministrin Dardan Gashi, për ta çuar përpara një nismë të këtillë i referohemi vullnetit politik të deputetëve të Parlamentit Kosovës. Nëse partitë politike dhe ato në opozitë do ta japin mbështetjen e tyre, atëherë Ministria e Diasporës dhe investimeve strategjike është e gatshme të ecim përpara”, ka thënë Daci.
Me këtë rast, deputetët që përfaqësonin partitë politike pozitë dhe opozitë në këtë tryezë, kanë dhënë mbështetjen e tyre për të çuar proceset me Diasporën – përpara.
Në kuadër të kësaj tryeze, organizuesit kanë publikuar dhe një raporti preliminar për diasporën shqiptare në Gjermani rreth të drejtave politika dhe sociale të tyre.</TEXT>
<DATE>2017-12-10</DATE> 
</DOC>