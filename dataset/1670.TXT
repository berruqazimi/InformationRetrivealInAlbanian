<DOC>
<DOCNO>1670</DOCNO>
<SOURCE>Telegrafi</SOURCE>
<URL>https://telegrafi.com/krijuesi-misterioz-bitcoin-mund-te-behet-trilioneri-pare-ne-bote/</URL>
<TITLE>Krijuesi misterioz i Bitcoin mund të bëhet trilioneri i parë në botë</TITLE>
<TEXT>Njeriu misterioz i njohur si Satoshi Nakamoto, i cili besohet të jetë shpikësi i Bitcoin, mund të bëhet personi më i pasur në planet, përpara miliarderëve Bill Gates dhe Jeff Bezos, sipas listës të revistës “Forbes”, shkruan Telegrafi.

Me rritjen e vazhdueshme të çmimit të kriptovalutave, mund ta kthejë Nakamoton në trilionerin e parë në botë.


Çmimi i Bitcoin për këtë vit është rritur për 1,800 për qind. Javën e kaluar për herë të parë vlera e Bitcoin kaloi mbi 19 mijë dollarë. Me një vlerë të tregut prej 280 miliardë dollarësh, kriptovaluta sot tregtohet 16,500 dollarë.

Lexo po ashtu:
Të gjitha lajmet nga Bitcoin
Të gjitha lajmet nga Bitcoin
Sipas raporteve të mediave, Nakamoto besohet të ka mbi një milion Bitcoin dhe ai kurrë nuk e ka shpenzuar asnjë monedhë të vetme.

Identiteti i Satoshi Nakamoto, një pseudonim për autorin e letrës kërkimore që konceptonte Bitcoin rreth nëntë vite parë, mbetet një mister, deri më sot askush nuk e di se kush është ai. Emri i tij shfaqet në dokumentin origjinal i cili propozoi një sistem elektronik të parasë së gatshme.

Ka patur të paktën katër persona që janë emëruar si Satoshi Nakamoto. Tre vjet më parë, “Newsweek” tha se një 64-vjeçar japonez që jetonte në Kaliforni me emrin Dorian Satoshi Nakamoto mund të ishte prapa Bitcoin, por ai e kishte mohuar raportin.

Në vitin 2016, një ndërmarrës australian, Craig Wright, pretendoi se ai ishte themeluesi, por ai gjithashtu u thirr në dyshim.

Muajin e kaluar, miliarderi Elon Musk mohoi thashethemet se ai ishte shpikësi misterioz i Bitcoin. Një ish-praktikant në hapësirën kozmike ‘SpaceX’ të Muskut ka sugjeruar që “Ndoshta Satoshi është Eloni” për shkak të njohurive që ai ka për ekonominë dhe kriptografinë. </TEXT>
<DATE>2017-12-14</DATE> 
</DOC>