<DOC>
<DOCNO>165</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/ivanovski-presidenti-nuk-ka-te-drejte-te-zgjedhe-se-si-dhe-ke-te-mandatoje-335988/</URL>
<TITLE>Ivanovski: Presidenti nuk ka të drejtë të zgjedhë se si dhe kë të mandatojë</TITLE>
<TEXT>Sipas ish-gjykatësit të kushtetueses Trendafil Ivanovski, nenit 84, e qartëson mirë se si presidenti e ndan mandatin për formimin e qeverisë,poashtu edhe neni 90 e sqaron ende me mirë.
Neni 90 i Kushtetutës qartëson se presidenti është i detyruar që mandatin t'ja besojë një kandidati të një partie politike, apo partive politike të cilat kanë siguruar shumicë në Kuvend. Presidentit nuk i jepet asnjë e drejtë të zgjedhë se kujt do t'ja besojë mandatin, e gjitha kjo është në kuadër të Kushtetutës e cila e sqaron shumë mirë. tha Ivanovski për a1on, transmeton Gazeta Express.
Sipas tij, Ivanov duke i dhënë mandatin liderit të VMRO-DPMNE-së Nikolla Gruevskit, i ka mbrojtur dikujt interesat, dhe është futur nga problemi në problem.
Presidenti nuk ka pasur nevojë për sqarime sepse dispozita ligjore është e qartë, pas konstituimit të Kuvendit, në afat prej 10 ditësh, presidenti ia ndan mandatin kanditadit që ka shumicën parlamentare, kjo nuk është e lidhur me akte formale që ai të sjell dekrete. Presidenti duhet përgjegjshëm të zbatojë Kushtetutën, vlerëson Ivanovski.
Vendimi i Ivanovit për të mos mandatuar Zaevin, edhe pse ai i ka paraqitur 67 firmat e deputetëve u kritikua nga bashkësia ndërkombëtare, ku ai sot kërkoi ,nga ata, që të dënojnë platformën e partive shqiptare.
Përfaqësuesi i Lartë i BE-së për Politikë të Jashtme dhe të Sigurisë, Federica Mogherini Shkupi kërkoi nga Ivanovi që të mandatojë liderin e LSDM-së, kurse  Brukseli porositi politikanët maqedonas "që të mos luajnë me zjarrin e konfrontimit ndëretnik,pasi mund ta tërheq vendin drejt një katastrove me të madhe".</TEXT>
<DATE>2017-03-08</DATE> 
</DOC>