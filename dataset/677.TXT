<DOC>
<DOCNO>677</DOCNO>
<SOURCE>Telegrafi</SOURCE>
<URL>http://telegrafi.com/sulmi-ne-londer-hoxhaj-takon-johnsonin-video/</URL>
<TITLE>Sulmi në Londër, Hoxhaj takon Johnsonin </TITLE>
<TEXT>“Biseduam për marrëdhëniet tona bilaterale. E informova për progresin që ka bërë Kosova dhe mbi të gjitha për përkushtimin euroatlantik. Megjithatë, fokusi ka qenë se çfarë duhet të bëjmë që ta parandalojmë ekstremizmin e dhunshëm në Ballkan, në Kosovë, në Evropë. Dhe, cilat masa duhet t’i ndërmarrim në raport me parandalimin e radikalizmit”, tha ai.
Kryediplomati Hoxhaj gjithashtu dënoi sulmin që ka ndodhur sot në Londër, me ç’rast tha se ka pas takime edhe me homologun e tij britanik, Boris Johnson.
“Takova edhe ministrin e Jashtëm britanik, Boris Johnson; kam pasë takim para se të ndodhte sulmi dhe pas sulmit e ngushëllova në emër të shtetit të Kosovës. Ne dënojmë akte të tilla. Por, kur aktet e tilla ndodhin, tregon se sa përgatitje, planifikim e vetëdije duhet të ketë çdo shtet”, tha ai.
Ministri më tej tha se akte të tilla ngjallin pasiguri jo vetëm në këtë rast me Londrën, por në të gjithë botën. </TEXT>
<DATE>2017-03-22</DATE> 
</DOC>
