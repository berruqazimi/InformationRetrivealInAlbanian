<DOC>
<DOCNO>1356</DOCNO>
<SOURCE>GazetaExpress</SOURCE>
<URL>http://www.gazetaexpress.com/sport/fassone-e-konfirmon-keto-jane-kerkesat-e-parealizueshme-te-uefa-s-per-milanin-473057/</URL>
<TITLE>Fassone e konfirmon, këto janë kërkesat e “parealizueshme” të UEFA-s për Milanin</TITLE>
<TEXT>“Kuq e zinjtë” u blen në prill të këtij viti nga kinezët, por grupit të udhëhequr nga biznesmeni Yonghong Li iu dashtë të merrte një hua nga firma amerikane për ta finalizuar marrëveshjen e blerjes së gjigantit italian, transmeton Express.

Elliott mund ta marrë në pronësi Milanin nëse pronarët e saj nuk e paguajnë huan deri në tetor të vitit të ardhshëm. Për këtë, është raportuat se UEFA do ta refuzonte propozimin e Milanit për një marrëveshje të ashtuquajtur “vullnetare” për zgjidhjen e problemit të Financiar Fair Play.

“Është më rëndësi të kujtohet se ne jemi duke tentuar të arrijmë një marrëveshje vullnetare për t’i shmangur sanksionet, sepse është e pamundur t’i plotësojmë kërkesat e UEFA-s”, ka thënë sot Fassone për Radio Uno.

“Ka disa kërkesa që është e pamundur t’i plotësojmë. E para është të shlyhet borxhi para marrëveshjes vullnetare dhe e dyta lidhet me garancitë bankare. Kjo qasje duhet t’i shqetësojë aksionarët e rinj, por shpresojmë se UEFA mund të na e pranojë marrëveshjen vullnetar”, ka thënë ai.
</TEXT>
<DATE>2017-12-10</DATE> 
</DOC>