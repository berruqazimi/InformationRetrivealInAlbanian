<DOC>
<DOCNO>564</DOCNO>
<SOURCE>Tetova1</SOURCE>
<URL>http://www.tetova1.mk/2017/03/21/pakenaqesi-te-partia-uniteti-pse-ziadin-sela-te-takohet-vet-me-johanes-han/</URL>
<TITLE>Pakënaqësi te partia UNITETI: Pse Ziadin Sela të takohet vet me Johanes Han?!</TITLE>
<TEXT>Janë shtuar zërat e pakënaqësisë në radhët e partisë UNITETI parti e drejtuar zyrtarisht nga Gëzim Ostreni, ndërsa jo zyrtarisht nga ana e Zulfi Adilit, nënkryetar dhe Muhamed Ismailit ish sekretar i përgjithshëm i kësaj partie.
Nga partia UNITETI, jo zyrtarisht morëm vesh se janë tejet të frustruar dhe të pakënaqur me atë se pse në të gjitha takimet e rëndësishme me përfaqësuesit e brendshëm dhe ata ndërkombëtar të marr pjesë vetëm lideri i LR PDSH-së, pa mos përfillur së paku nënkryetarin e partisë UNITETI, ish deputetin Zulfi Adili?
Anëtarësia është e irrituar kur e kemi parasysh momentin historik për zgjidhjen e ngërçit politik dhe benefitet politike që mund të krijoje ky moment historik e që do të shkojnë në saldon e LR PDSH-së.
Jo zyrtarisht, Tetova1 merr vesh se nga partia UNITETI janë duke menduar seriozisht që në zgjedhjet lokale kurdo që do të mbahen ato të shkojnë vet në zgjedhje. Ky opsion është i hapur dhe do të qëndroje i tillë për shkak të intervistës së fundit të liderit të LR PDSH-së, Zijadin Sela.
Në intervistën e fundit, Sela adresoi kritika indirekte në drejtim të partisë Uniteti për njësinë zgjedhore numër një dhe dy. Sela është i pakënaqur nga përfaqësuesit e partisë UNITETI për shkak të prishjes së planit për shkrirjen e kësaj partie në Aleanca për shqiptarët.</TEXT>
<DATE>2017-03-21</DATE> 
</DOC>