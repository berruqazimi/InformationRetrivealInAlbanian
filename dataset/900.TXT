<DOC>
<DOCNO>900</DOCNO>
<SOURCE>Tetova1</SOURCE>
<URL>http://www.tetova1.mk/2017/03/27/krenar-osmani-duka-shporu-nga-kombetarja/</URL>
<TITLE>Krenar Osmani: Duka, shporu nga KOMBËTARJA</TITLE>
<TEXT>Nëse nuk i ndjek lajmet je i painformuar,
Nëse i ndjek atëhere je keqinformuar! – Denzel Washington
Marrë shkas nga sulmi i portaleve të Shqipërise qe ju bë ultrasve Shqiptarë në ndeshjen e mbrëmshme ndaj Italisë. Nuk do futem në analizë se a ishte e gabuar apo jo hedhja e flakadanëve apo tymuseve në fushë, por do merem vetëm me mercenarët e gazetarisë në Shqipëri.
Hipokrizia, injoranca, serviliteti dhe gomarllëku i tyre (gazetarëve) këtë radhë kaloi çdo kufi. E them këtë pasi që janë po këta gazetarë që nuk e kanë fijen e informimit se çka është tifoz, ultras apo hooligan. Janë po këta të njejtit që u turrën pas ultrasve Shqiptarë me të gjitha mjetet që i kanë në dispozicion, ndërkohë që janë po këta ultras që nuk kursejnë asgjë nga vetja e tyre (para, kohë, energji, fuqi fizike dhe normalisht nuk e kursejnë veten edhe nga maltretimet dhe sulmet fizike të policëve Shqiptarë në ndeshjet e Kombëtares-të urdhëruar nga Duka) në funksion të mbështetjes së Kombëtares.
Në qoftë se ka një tradhëtar, një person të dëmshëm, një kancer në futbollin dhe Kombëtaren Shqiptare atëherë ai është KRIMINELI DUKA. Është AI që e ka përvetsuar dhe privatizuar Kombëtaren dhe FSHF në pronë të tijën, është AI meritori që Granit Xhaka, Xherdan Shaqiri, Valon Behrami, Ferhan Hasani, Blerim Xhemaili, Admir Mehmedi (e shumë e shumë të tjerë) janë jashtë kombëtares pasi që nuk paguan hisen e haraçit që u kërkoi Duka. E kujtoni deklaratën e Oto Bariç pas ndeshjes me Rumaninë-“MA SHITËN NDESHJEN”. Dikush do thotë e pati për lojtarët, si thoni ju kush guxon të bëj DËNGLA aty pa urdhërin e Dukës. Ndeshje të asaj natyre si me Rumaninë ka goxha si shumë.
Është po AI Duka (që disa e quajnë Klani i Zemunit) që vendos se kush futet e kush del nga Kombëtarja, është AI që vendos se kush shpallet Kampion ose kush del nga kategoria Superiore, është AI që vendos se kush futet në stadium e kush jo, është AI që në ndeshjen kundër serbisë i ndaloi transparentat e ultrasve dhe bashkë me to edhe FLAMUJT KOMBËTAR (i keni me video në YOUTUBE). Është po AI që e hoqi emrin ALBANIA nga tutat e Kombëtares në ndeshjen kundër serbisë në beograd-TURP TURP TURP DHE FAQEZI.
Dhe të gjitha këto bëma të tija si dhe 1001 të tjera janë “sekrete publike” për opinioni Shqiptarë, por çuditërisht jo për gazetarinë Shqiptare, të cilët në pamundësi apo mosdëshirë që ta sulmojnë ose të merren me TË u çirren atyre (ultras-ve) të cilët gjithë QENIEN E TYRE e vendosin në funksion të Kombëtares.
DUKA SHPORU NGA KOMBËTARJA</TEXT>
<DATE>2017-03-27</DATE> 
</DOC>
