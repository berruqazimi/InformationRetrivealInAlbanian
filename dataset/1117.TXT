<DOC>
<DOCNO>1117</DOCNO>
<SOURCE>Telegrafi</SOURCE>
<URL>https://telegrafi.com/haradinaj-takohet-zyrtaret-e-nato-s/</URL>
<TITLE>Haradinaj priti gjeneralin Hoffman, flasin për procesin e transformimit të FSK-së</TITLE>
<TEXT>Duke shprehur gatishmërinë e plotë për thellimin e marrëdhënieve të Kosovës me NATO-n, kryeministri Haradinaj theksoi kontributin e Kosovës në sigurinë rajonale dhe avancimin e profesionalizmit të institucioneve të sigurisë.

Kryeministri Haradinaj i njoftoi udhëheqësit e NALT-it për agjendën qeveritare në çështjet e sigurisë, duke shprehur përkushtimin për qasjen gjithëpërfshirëse në transformimin e FSK-së në Forca të Armatosura të Kosovës.

Drejtori i NALT-it, Gjenerali Ralf Hoffmann, njoftoi kryeministrin Haradinaj me angazhimet e NALT-it në Kosovë, angazhimin e përbashkët me FSK-në dhe institucionet tjera të sigurisë, si dhe për planet në vitin 2018.</TEXT>
<DATE>2017-12-08</DATE> 
</DOC>