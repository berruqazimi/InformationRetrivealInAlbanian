<DOC>
<DOCNO>986</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/basha-bertet-me-ze-te-larte-po-kam-marre-mbeshtetje-nga-uashingtoni/	</URL>
<TITLE>Basha “bërtet” me zë të lartë: Po kam marrë mbështetje nga Uashingtoni</TITLE>
<TEXT>Në ditën e 38 të protestës, kreu i Partisë Demokratike, Lulzim Basha, tha se nga SHBA ka marrë mbështetje për zgjedhje të lira e të ndershme.
Basha në këtë mënyrë përgënjeshtron lajmin e djeshëm të ambasadës shqiptare në Tiranë e cila u shpreh se administrata e Trump nuk e mbështet bojkotin e opozitës.
Basha theksoi se ka marrë mbështetje totale në Uashington, duke u shprehur i vendosur se do të vijojë me kërkesën për qeveri teknike dhe zgjedhje të lira e të ndershme, deri në fitore.
“Po ua them sërish se kam marrë mbështetje totale në Uashington. Me dashamirësi dhe mirënjohje ndaj miqve që na mbështesin pa kushte, që kanë vullnetin të kuptojnë surratin e mafies shqiptare, ju them se nuk ka e nuk do ketë asnjë tërheqje.11
Nuk do të pranojmë zgjedhje me standard më të ulët nga sa miqtë kanë dhe garantojnë për qytetarët e tyre. Kjo është beteja e betejave për republikën e re, për Shqipërinë europiane, për Shqipërinë e shqiptarëve. Nuk do të ketë tërheqje, se tërheqje do të thotë rënie të zgjedhjeve të lira e të ndershme. Do të ketë qëndresë të vendosur deri në republike të re, deri në zgjedhje të lira e të ndershme, deri në fitore”, tha Basha.</TEXT>
<DATE>2017-03-27</DATE> 
</DOC>
