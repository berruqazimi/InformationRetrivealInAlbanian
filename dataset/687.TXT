<DOC>
<DOCNO>687</DOCNO>
<SOURCE>Telegrafi</SOURCE>
<URL>http://telegrafi.com/rrezikohej-edhe-nga-vdekja-marrin-fund-vuajtjet-e-24-vjecares-foto/</URL>
<TITLE>Rrezikohej edhe nga vdekja, marrin fund vuajtjet e 24–vjeçares </TITLE>
<TEXT>Një grua, emri i së cilës nuk është bërë i ditur rrezikohej nga një dështim në zemër, si rezultat i një ciste, e cila e la atë me aftësi të kufizuara në frymëmarrje dhe në ngrënie.
Dhe tani, siç shkruajnë mediat e huaja, përcjell Telegrafi, ajo (24-vjeçare) është e aftë të jetojë një jetë normale, pasi që “masa e krijuar” i ishte larguar në një spital në Meksiko, nga doktori Erik Hanson Viana.
“Kjo ishte cista më e madhe që kam operuar”, kishte thënë Dr Viana. “Ishte aq e madhe sa që kishte përfshirë rreth 95 për qind të abdomenit të pacientit”.
“Është me të vërtetë e rrallë për të larguar një cist kaq të madhe. Ajo ishte me diametër rreth 50 centimetra dhe me një perimetër prej 157 centimetrash”, kishte shtuar më tej ai.
Sipas Dr. Viana, në qoftë se gruaja nuk do të ishte operuar, ajo do të bëhej, gjithnjë e më e palëvizshme.
“Ajo tani ecën si një person normal, pa pasur nevojë për një shkop apo mjete të tjera lëvizëse”, ka thënë mjeku. </TEXT>
<DATE>2017-03-22</DATE> 
</DOC>
