<DOC>
<DOCNO>482</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/ismet-ramadani-johannes-hahn-te-jete-me-i-drejteperdrejte-343148/</URL>
<TITLE>Ismet Ramadani: Johannes Hahn të jetë më i drejtëpërdrejtë</TITLE>
<TEXT>Ai pret që Hahn kësaj radhe të jetë më i drejtpërdrejtë ndaj aktorëve politikë të vendit.
“Ardhja e komisarit Hahn kësaj radhe është pak më ndryshe, sepse vjen pas një takimi në të cilin informoi z.Mogerini Këshillin e ministrave dhe Këshillin e shefave të shteteve të BE-së dhe sigurisht se ai do të vijë të përcjellë konkluzat, respektivisht përfundimet nga këto takime. Pritet që të jetë më i saktë dhe më i drejtpërdrejtë me ndonjë vërejtje e cila nuk duhet të jetë shumë tolerante, sepse definitivisht edhe ai është bindur pas shumë ardhjeve këtu se a ka të bëjë me dy personalitete, njëri kryetar shteti dhe tjetri ish kryetar i qeverisë, të cilët nuk e kuptojnë fort gjuhën e diplomacisë”,- thotë analisti politik, Ismet Ramadani.
Hahn gjatë qëndrimit të tij në Shkup do të kërkojë rrumbullakimin e procesit zgjedhor të filluar më 11 dhjetor, thotë ish-diplomati, Denko Maleski.
“Gjithnjë kur në vendin tonë vijnë emisarë nga ndonjë vend demokratik, është shumë e qartë se çfarë porosie do të sjellë, përkatësisht do të sjellë porosi të cilat do tua kishte dërguar politikanëve të cilitdo vend tjetër europian demokratik, përkatësisht se patjetër do të duhet që procesi i filluar më 11 dhjetor të finalizohet me dhënien e mandatit nga presidenti deri te lideri i partisë e cila ka më shumë vota në parlament, me qëllim që të përmbyllet procesi zgjedhor dhe të shihet se cili është vullneti i shumicës së qytetarëve në RM. Ai do të vijë me këtë porosi, ndërsa nëse kjo porosi do të hasë në vesh të shurdhër apo do merret parasysh nga presidenti i vendit mbetet të shihet”,- thotë ish-diplomati, Denko Maleski.</TEXT>
<DATE>2017-03-20</DATE> 
</DOC>