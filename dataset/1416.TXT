<DOC>
<DOCNO>1416</DOCNO>
<SOURCE>Telegrafi</SOURCE>
<URL>https://telegrafi.com/ministrja-hoxha-udhetoi-per-ne-france-merr-pjese-ne-konferencen-ministrore-te-oecd/</URL>
<TITLE>Ministrja Hoxha udhëtoi për në Francë, merr pjesë në Konferencën ministrore të OECD</TITLE>
<TEXT>Ministrja e Integrimit Evropian, Dhurata Hoxha, është nisur për në Francë, ku merr pjesë në Konferencën Ministrore të Organizatës për Bashkëpunim dhe Zhvillim Ekonomik (OECD).

Konferenca ka për temë “Qeverisjen e mirë publike – për qytetarët dhe bizneset”, ku do të trajtohen çështje si Transformimi i administratës publike në shërbim të qytetarëve gjatë sfidave.


Gjatë sesioneve do të diskutohen qasjet inovative në qeverisjet bashkëkohore dhe kompleksiteti i nevojave të qytetarëve.

“Qeveritë duhet thellësisht t’i njohin dhe t’i kuptojnë faktorët e ndryshimit për t’u përshtatur dhe transformuar në përputhje me rrethanat”, thuhet në dokumentet e Organizatës, dedikuar kësaj konference ministrore të OECD-së.</TEXT>
<DATE>2017-12-12</DATE> 
</DOC>