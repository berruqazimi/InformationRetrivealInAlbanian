<DOC>
<DOCNO>498</DOCNO>
<SOURCE>Tetova1</SOURCE>
<URL>Do të ketë seancë konstituive për zgjedhjen e kryeparlamentarit të ri dhe nga ky i fundit presidenti Gjorgje Ivanov do të njoftohet se është i obloguar menjëherë tia ndajë mandatin, Liderit të LSDM-së, Zoran Zaev.
Kështu theksohet në reagimin e LSDM-së ndaj deklaratave të presidentit të vendit, njofton agjencia e lajmeve INA.
“Gjorgje Ivano nuk ka të drejtë për ta shpëtuar personalisht Nikolla Gruevskin duke i mbajtur peng qytetarët e Republikës së Maqedonisë. LSDM-ja ka programin e qeverisë së re, në pajtim me Kushtetutën e vendit”, thuhet në reagim. </URL>
<TITLE>Oda Stomatologjike e Maqedonisë: Më shumë kontrolle parandaluese te dentisti</TITLE>
<TEXT>Kështu bëjnë të ditur nga Oda Stomatologjike e Maqedonisë në Ditën Botërore të Shëndetit Oral. Ata apelojnë për vetëdijesimin e popullatës  për mbrojtjen e  dhëmbëve, e sidomos  prindërit për edukimin e fëmijëve që në çerdhe, pasi shprehitë  krijohen që në moshë të re.
“Maqedonia është një nga vendet ku përqindja e kariesit është dukshëm më e lartë dhe mendoj se më shumë duhet të punojmë rreth kësaj çështje, për vetëdijesimin e njerëzve që në të ardhmen  sa më shpesh të bëjnë kontrolle të dhëmbëve te stomatologu. Ne vazhdimisht punojmë në parandalimin dhe kemi aktivitete të tilla, mirëpo ende nuk e dimë se përse njerëzit nuk e vizitojnë më shpesh stomatologun”,– deklaroi nënkryetarja e Odës Stomatologjike të Maqedonisë, Marija Andonovska.
Qytetarët thonë se mundohen të mbajnë higjienën orale, ndërsa pranojnë se stomatologun më shumë e vizitojnë në rast nevoje.
“Jo, nuk i pastroj rregullisht dhëmbët, por në të ardhmen do të përpiqem”,– theksoi një qytetar.
“Nuk shkoj rregullisht në stomatolog, vetëm kur kam nevojë, mirëpo dy herë në ditë i laj dhëmbët”,– u shpreh një qytetare.
“Unë dy herë në muaj e vizitoj stomatologun, pasi që e kam patjetër shkaku i protezave”,– tha një qytetar.
Me rastin e Ditës Botërore të Shëndetit Oral, ekipe të stomatologëve në tre lokacione të kryeqendrës u dhanë këshilla qytetarëve për shëndetin e tyre oral.</TEXT>
<DATE>2017-03-20</DATE> 
</DOC>