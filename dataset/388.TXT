<DOC>
<DOCNO>388</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/shba-kerkon-zgjidhjen-e-problemeve-mes-turqise-dhe-holandes/</URL>
<TITLE>SHBA kërkon zgjidhjen e problemeve mes Turqisë dhe Holandës</TITLE>
<TEXT>Shtetet e Bashkuara të martën kanë bërë thirrje që problemet mes Turqisë dhe Holandës të zgjidhen në mënyrë diplomatike.
“Të dy vendet janë aleatë të NATO-s, dhe duhet ta shmangin retorikën e tensioneve dhe të angazhohen me respekt të ndërsjellë”, ka thënë zëdhënësi i Departamentit Amerikan të Shtetit, Mark Toner, transmeton lajmi.net
Tensionet mes Turqisë dhe Holandës u shfaqën pasi shteti holandez ndaloi dy ministra turq që të marrin pjesë në tubimet në Roterdam.
Kritikat shkuan aq larg, sa Erdogan e quajti Holandën mbetje naziste dhe fashiste.</TEXT>
<DATE>2017-03-14</DATE> 
</DOC>