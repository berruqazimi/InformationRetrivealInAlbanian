<DOC>
<DOCNO>1207</DOCNO>
<SOURCE>TetovaSot</SOURCE>
<URL>http://www.tetovasot.com/2017/12/opozita-ukrainase-kerkon-lirimin-e-saakashvilit-dhe-shkarkimin-e-presidentit-poroshenko/</URL>
<TITLE>Opozita ukrainase kërkon lirimin e Saakashvilit dhe shkarkimin e presidentit Poroshenko</TITLE>
<TEXT>Mijëra ukrainasë janë duke marshuar nëpër rrugët kryesore të Kievit duke kërkuar lirimin e liderit opozitar, Mikheil Saakashvili si dhe shkarkimin e presidentit Petro Poroshenko.

Ministria e Brendshme ka thënë se rreth 2,500 persona kanë qenë pjesë e protestës.

Gruaja e Saakashvilit, Sandra ka qenë në mesin e pjesëmarrësve.

Pas marshimit, mbështetësit e Saakashvilit planifikuan që të mblidhen afër zonës ku po mbahet lideri i tyre.

Ish presidenti i Gjeorgjisë është arrestuar nga autoritetet ukrainase të premten vonë për supozimet se ka nxitur një “grup kriminal” të udhëhqur nga Yanukoych, i cili ka ikur në Rusi më 2014.

Zyrtarët ukrainasë besojnë se protestat e Saakashavillit janë pjesë e komplotit rus kundër Ukrainës.

Saakashvili i hedhë poshtë këto akuza.

Autoritetet e kanë arrestuar atë në Kiev, derisa qindra mbështetës të tij kanë protestuar duke kërkuar lirimin e tij.

Të afërm të Saakashvilit i kanë thënë Radio Evropa e Lirë se ai është arrestuar në një apartament të një miku.

Avokati i tij ka thënë se lideri opozitar është në grevë urie si protestë ndaj arrestimit.

Saakashvili, “duhet të përgjigjet tek hetuesit dhe shoqëria sa i përket akuzave ndaj tij”, ka thënë presidenti Poroshenko, gjatë një vizitë në Lituani.

“Në rast se nuk përgjigjet, kjo do të thotë se akuzat janë të bazuara”, ka shtuar tutje ai.</TEXT>
<DATE>2017-12-10</DATE> 
</DOC>