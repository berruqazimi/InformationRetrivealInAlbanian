<DOC>
<DOCNO>1085</DOCNO>
<SOURCE>OraInfo</SOURCE>
<URL>http://orainfo.net/e-dhimbshme-keshtu-e-vuajten-femijet-e-vip-ve-ndarjen-e-prinderve/</URL>
<TITLE>E dhimbshme: Kështu e vuajtën fëmijët e VIP-ve ndarjen e prindërve!</TITLE>
<TEXT>Sot, nuk është aspak e pazakontë të dëgjosh për ndarje mes çiftesh, por lirisht mund të thuhet se është bërë ‘in’ një gjë e tillë, shkruan Kosovarja.

Bashkim, ndarje, ribashkim, lindje dhe në fund divorc, gjithçka sillet rreth këtyre temave, duke depërtuar si të tilla në medie me çka edhe fëmijët e pafajshëm, po bëhen të famshëm pa të drejtë.

E quajnë veten VIP-a, por pa u brengosur për të ardhmen e fëmijëve të tyre, të cilët pa pikën e fajit do të cilësohen si jetim të rritur pa prezencën e të dy prindërve. Majk, Genc Prelvukaj, Dafina Dauti, Fjolla Morina, Albërie Hadërgjonaj, Shkumbin Kryeziu e Teuta Krasniqi, janë vetëm disa nga emrat që kanë pushtuar mediet me lajme për ndarje, ani pse prindër. Madje, deklaratat e tyre me raste janë aq befasuese, kur thonë se është ndarje miqësore dhe gjithçka ka mbetur në suaza të tilla sa të lënë rast takimi edhe pas prishjes së raportit.
Kjo, del të jetë një nivel i lartë kulturalizmi e civilizimi, por realisht në një mentalitet si i yni, këto janë thjesht fjalë koti</TEXT>
<DATE>2017-12-08</DATE> 
</DOC>