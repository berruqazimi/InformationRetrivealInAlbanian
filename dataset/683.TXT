<DOC>
<DOCNO>683</DOCNO>
<SOURCE>Telegrafi</SOURCE>
<URL>http://telegrafi.com/gruevski-ne-takim-ambasadoren-e-kines-perserit-qendimin-e-tij-per-zgjedhje-te-parakohshme/</URL>
<TITLE>Gruevski në takim me ambasadoren e Kinës, përsërit qëndimin e tij për zgjedhje të parakohshme</TITLE>
<TEXT>Kryetari i OBRM-PDUKM-së, Nikolla Gruevski, sot realizoi takim me ambasadoren e Kinës në Maqedoni, Lin Lisjen. Nga OBRM-PDUKM njoftojnë se në takim është biseduar për situatën aktuale politike, qëndrimet e OBRM-PDUKM-së në lidhje me çështjet kyçe në vend si dhe bashkëpunimin në planin ekonomik me Republikën Popullore të Kinës, njofton Telegrafi Maqedoni.
“Nga OBRM-PDUKM-ja është theksuar se populli është i vetëdijshëm për gjendjen dhe për atë që po na ndodh në dy tre vitet e fundit. Për shumë punë që tani LSDM-ja i pranon, gjatë kohës së fushatës zgjedhore na akuzonte se po i gënjejmë qytetarët kur thonim se ata këtë do ta pranojnë. Jo vetëm që e miratuan atë që e përmendëm, por edhe pranuan masa të shumta të dalura nga një platformë e cila është krijuar në shtetin fqinj nga kryeministri i atjeshëm”, thuhet mes tjerash në kumtesën e OBRM-PDUKM-së.
Nga kjo parti gjithashtu thonë se Gruevski edhe gjatë këtij takimi ka përsëritur qëndrimin e tij për të dalur nga kriza, zgjedhje të parakohshme ose LSDM-ja të largohet nga Deklarata shqiptare.</TEXT>
<DATE>2017-03-22</DATE> 
</DOC>
