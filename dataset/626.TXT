<DOC>
<DOCNO>626</DOCNO>
<SOURCE>Tetova1</SOURCE>
<URL>http://www.tetova1.mk/2017/03/22/qindra-turq-dolen-ne-rruge-pas-zerave-per-tentim-te-ri-per-grusht-shtet/</URL>
<TITLE>Qindra turq dolën në rrugë pas zërave për tentim të ri për grusht shtet</TITLE>
<TEXT>Qindra turq natën e kaluar dolën në rrugët e vendit, pasi që në rrjetin social Tuiter ishte publikuar se në Ankara është në rrjedhë tentimi i ri për grusht shtet.
Siç lajmëroi BTA, pas përhapjes së këtyre zërave, një grup i madh i njerëzve u mblodhën para Pallatit presidencial “Beshtepe” në Ankara, të cilët valëvitnin flamuj turq dhe brohoritnin “Nuk do të lejojmë grusht shtet të ri”, “Nuk do të të japim” dhe “Do të mbetesh deri në fund të funksionit”, duke menduar me atë rast për presidentin e Turqisë, Rexhep Taip Erdogan.
Pas tubimeve të këtilla u lajmëruan disa përfaqësues qeveritar të cilët u bënë thirrje qytetarëve që të kthehen në shtëpitë e tyre.
“Vëllezër, rrini të qetë. Gjendja është nën kontroll”, shkroi në llogarinë e tij në Tuiter deputeti i Partisë në pushtet të Drejtësisë dhe Zhvillimit (AKP), Metin Kilink.
Megjithatë, edhe krahas thirrjeve të këtilla, dhjetëra persona mbetën para Pallatit presidencial deri në orët e hershme të mëngjesit.</TEXT>
<DATE>2017-03-22</DATE> 
</DOC>

