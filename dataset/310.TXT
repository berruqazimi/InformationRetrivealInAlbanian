<DOC>
<DOCNO>310</DOCNO>
<SOURCE>Telegrafi</SOURCE>
<URL>http://telegrafi.com/civil-denon-dhunen-ndaj-gazetareve-te-24vesti/</URL>
<TITLE>Civil dënon dhunën ndaj gazetarëve të ”24Vesti”</TITLE>
<TEXT>Civil – Qendra për Liri ka reaguar ndaj sulmit të sontëm të protestuesve në Shkup, të cilët në mënyrë verbale dhe fizike kanë sulmuar gazetarët e 24Vesti, përcjell Telegrafi Maqedoni.
Sipas kësaj OJQ-je, dhunuesit duhet të përballen me forcën e ligjit, ndërkaq sulmet duhet që të ndërpriten. Civil e dënon sulmin ndaj gazetarëve duke konsideruar se nuk bëhet fjalë për një rast të izoluar, porse dhuna është bërë pjesë e sjelljes së protestuesve që nga fillimi i protestave.
Civil i bën thirrje policisë që të ndërmerr masa për të penguar dhunën ndaj gazetarëve dhe në përgjithsi. Njiherit thirrje u bëjnë edhe protestuesve që të mos bëhen pjesë e manipulimeve dhe skenareve të dhunshme.</TEXT>
<DATE>2017-03-11</DATE> 
</DOC>