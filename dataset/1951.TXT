<DOC>
<DOCNO>1951</DOCNO>
<SOURCE>Telegrafi</SOURCE>
<URL>https://telegrafi.com/gjest-madheshtor-nga-pogba-dergon-ne-shkup-fanellen-nje-tifozi-aftesi-te-kufizuara-dhe-ben-nje-ftese-speciale-per-ndeshje-foto-video/</URL>
<TITLE>Gjest madhështor nga Pogba, i dërgon në Shkup fanellën një tifozi me aftësi të kufizuara dhe i bën një ftesë speciale për ndeshje (Foto/Video)</TITLE>
<TEXT>Mesfushori francez kishte parë një video në rrjetet sociale, ku shihej një lojë e futbollit në kryeqytetin e Maqedonisë, Shkup.


Në atë video ishin disa fëmijë duke luajtur futboll, ndërsa me ta ishte edhe një me aftësi të kufizuara i ulur në karrocë por që bënte rolin e portierit.

Kjo e ka prekur shumë francezin i cili ka vendosur ta befasojë djaloshin në karrocë të quajtur Jane.



24-vjeçari i dërgoi një fanellë të tijën Janes së vogël me nënshkrimin e tij duke e gëzuar jashtë mase.

Tifozi i vogël e ka bërë një video duke e hedhur në Instagramin e tij dhe duke falënderuar francezin.

“Faleminderit Pogba për këtë dhuratë të veçantë. Një ditë do të doja të bëhem si ti”, ka thënë Jane.

I menjëhershëm ka qenë reagimi i Pogbas, i cili e ka gëzuar edhe më shumë tifozin e vogël.

Numri gjashtë i ‘Djajve të Kuq’, ka bërë një video dhe ka publikuar ku e ka ftuar publikisht Janen të udhëtoj drejt Anglisë si mysafirë i tij për ta përcjellë një ndeshje nga ‘Old Traford’.</TEXT>
<DATE>2017-12-16</DATE> 
</DOC>