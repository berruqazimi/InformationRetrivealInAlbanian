<DOC>
<DOCNO>451</DOCNO>
<SOURCE>Telegrafi</SOURCE>
<URL>http://telegrafi.com/gjendet-gjalle-femija-4-vjecar-humbur-dje-ne-fshatin-mramor/</URL>
<TITLE>Gjendet i gjallë fëmija 4 vjeçar, i humbur dje në fshatin Mramor</TITLE>
<TEXT>Policia e Kosovës njoftoi se sot, rreth orës 10:20 është gjetur i gjallë fëmija Erion Gashi, i cili nga ora 17:00 e së mërkurës nuk ishte kthyer në shtëpi.
Sipas policisë, fëmija i gjetur sot rreth orës 10:20 është në gjendje të mirë shëndetësore.
Lexoni të plotë njoftimin e Policisë:
“Ju njoftojmë se më 15.03.2017 rreth orës 19:00 kemi pranuar informacionin se në lagjen Suteskë të fshatit Mramor, një fëmijë i moshës 4 vjeçare (mashkull), ka dalë nga shtëpia e tij që nga ora 17:00 dhe nuk është kthyer më.
Menjëherë pas marrjes së këtij informacioni njësite të shumta policore të mbështetura edhe nga njësiti K9, ekipet e FSK-së si dhe disa (rreth 100 persona) bashkëfshatarë,  kanë filluar kërkimet për gjetjen e personit.
Operacioni i për kërkimin e 4 vjeçarit,  i cili ka vazhduar edhe sot,  ka rezultuar me sukses, ku rreth orës 10:20, është gjetur i gjallë (në gjendje të mirë shëndetësore)”. </TEXT>
<DATE>2017-03-16</DATE> 
</DOC>N451.TXT
