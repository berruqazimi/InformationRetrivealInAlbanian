<DOC>
<DOCNO>736</DOCNO>
<SOURCE>Tetova1</SOURCE>
<URL>http://www.tetova1.mk/2017/03/23/a-do-te-jete-silvana-boneva-sekretaresha-e-talat-xhaferit/</URL>
<TITLE>A do të jetë Silvana Boneva sekretaresha e Talat Xhaferit?!</TITLE>
<TEXT>Ngërçi institucional në Republikën e Maqedonisë është drejt zgjidhjes, transmeton Tetova1.
Deputeti i BDI-së, Artan Grubi ka bërë publike informacionin se kryeparlamentari i Republikës së Maqedonisë përfundimisht do të jetë nga radhët e BDI-së.
Sipas informacioneve që po qarkullojnë brenda dhe jashtë BDI-së, kandidati më i pranueshëm për kryetar të Parlamentit është ish ministri i mbrojtjes Talat Xhaferi.
Jo zyrtarisht Tetova1 merr vesh se pas zyrtarizmit të kandidaturës së Talat Xhaferit për kryetar të Parlamentit, anëtarja e VMRO-DPMNE-së në Komisionin Shtetëror Zgjedhor, Silvana Boneva mund që të jetë sekretaresh e kryeparlamentarit.
Emri i Silvana Bonevës përflitet për këtë post me rëndësi në parlamentin e Maqedonisë për shkak të raporteve tejet miqësore midis Talat Xhaferit dhe Silvana Boneva.
Por në këtë drejtim nuk kanë kundër as nga radhët e VMRO-DPMNE-së pasi që tandemi Boneva-Xhaferi është i përshtatshëm për politikat zyrtare të Nikolla Gruevskit. Pritet që në ditët në vijim të konfirmohen këto informacione.</TEXT>
<DATE>2017-03-23</DATE> 
</DOC>
