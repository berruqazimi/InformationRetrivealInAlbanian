<DOC>
<DOCNO>684</DOCNO>
<SOURCE>Telegrafi</SOURCE>
<URL>http://telegrafi.com/gjuetari-emigranteve-qe-perdorte-autoblinda-e-tanke-per-te-kapur-emigrantet-neper-bullgari-blene-helikopter-per-te-vazhduar-misionin-foto/</URL>
<TITLE>Gjuetari i emigrantëve që përdorte autoblinda e tanke për të kapur emigrantët nëpër Bullgari, blenë helikopter për të vazhduar misionin</TITLE>
<TEXT>Daily Mail shkruan se Dinko Valev ishte bërë i njohur gjatë vitit të kaluar për shkak të “gjahut ndaj emigrantëve” në Bullgari, kurse tani ai i ka dhuruar vetes një helikopter, në mënyrë që të mund të patrullojë dhe kërkojë “xhihadistët potencial” pasi që ai të gjithë emigrantët i quan “xhihadistë”, transmeton Telegrafi.
Ky gjuetar i emigrantëve, për kokën e të cilët Shteti Islamik ka ofruar një shpërblim të majmë, ishte bërë i njohur gjatë vitit të kaluar kur filloi të shfaqet në internet me videot në të cilat shfaqet duke i ndjekur emigrantët, të cilët futeshin në Bullgari përmes Turqisë.
Ish-mundësi gjysmë profesional ka treguar se si i frikëson emigrantët gjatë gjahut nëpër male, së bashku me disa miq të vet.
Në videot e tij shihen gra dhe fëmijë, të cilët i detyron të qëndrojnë të shtrirë me fytyrë në tokë me duar të lidhura prapa shpinës. </TEXT>
<DATE>2017-03-22</DATE> 
</DOC>
