<DOC>
<DOCNO>321</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/gruevski-paralajmeron-nese-zaevi-e-pranon-platformen-shqiptare-populli-cohet-ne-kembe/</URL>
<TITLE>Gruevski paralajmëron: Nëse Zaevi e pranon Platformën shqiptare, populli çohet në këmbë</TITLE>
<TEXT>Populli është në këmbë dhe askush nuk e di se si do të reagojnë, nëse Zoran Zaev nuk e hedh poshtë platformën e bërë në një vend të huaj, paralajmëron Nikolla Gruevski në një intervistë me portalin serb “Telegraf.rs”.
Lideri i VMRO-DPMNE thotë se tek qytetarët ka revoltë kundër skenarëve për redifinim të plotë të shtetit, transmeton TetovaSot.
Gruevski e përshkroi situatën si të tensionuar dhe të pasigurt.
Ai shpjegon se është e vështirë të pritet çfarëdo tjetër përveç protestave të qytetarëve, kur siç thotë ai, shkohet kundër vullnetit të tyre, duke zbatuar skenar për redifinim të shtetit dhe ndryshimit të plotë të konceptit të tij dhe të kaluarën, por edhe me mashtrim zgjedhor.</TEXT>
<DATE>2017-03-11</DATE> 
</DOC>