<DOC>
<DOCNO>398</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/proteste-para-apelit-kerkohet-lirimi-i-sead-kocanit-341016/</URL>
<TITLE>Protestë para Apelit, kërkohet lirimi i Sead Koçanit</TITLE>
<TEXT>Duke e bllokuar rrugën para kësaj gjykate, qytetarët boshnjak me pankarta në dorë, brohorisnin “Liri për Seadin” dhe “Seadin nuk e japim”. Shprehja e revoltës ndaj vendimit të Gjykatës Penale të Shkupit, që afaristi Sead Koçan, të dërgohen në paraburgim, qytetarët boshnjak e demonstruan një ditë pas mbarimit të seancës të Gjykatës së Apelit, e cila të mërkurën me kërkesë të palës mbrojtje, u mblodh dhe i dëgjoi argumentet kundër dhe pro shqiptimit të masës së paraburgimit për të akuzuarin e parë në rastin “Trust”. 
Ndryshe, vendimi final se vallë i akuzuari Sead Koçan, duhet të shkoj në paraburgim, duhet ta thotë Këshilli i Gjykatës së Apelit, i përbërë prej gjykatësve Jani Niça, Liljana Ivanovska Shopova dhe Afrim Fidani. Nga ana tjetër, biznesmeni Koçan, të cilën Prokuroria Speciale Publike e akuzon për keqpërdorim të mjeteve buxhetore në vlerë prej 17 milionë euro, gjendet në arrati për shtatë ditë me radhë, ndërsa MPB ka informuar se ndaj tij është lëshuar fletë arrest ndërkombëtar.</TEXT>
<DATE>2017-03-16</DATE> 
</DOC>