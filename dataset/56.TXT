<DOC>
<DOCNO>56</DOCNO>
<SOURCE>Tetova1</SOURCE>
<URL>http://www.tetova1.mk/2017/03/06/sot-skadon-afati-per-shpalljen-e-zgjedhjeve-lokale/</URL>
<TITLE>Sot skadon afati për shpalljen e zgjedhjeve lokale</TITLE>
<TEXT>Sot është afati i fundit kur Parlamenti do të duhet që t`i shpall zgjedhjet lokale. Në një situatë kur ende nuk është zgjedhur kryetar i Parlamentit, kjo do të nënkuptonte se për t`u respektuar afati, sot do të duhej që të vazhdonte seanca konstituive, të zgjidhet kryetar dhe ai t`i shpall zgjedhjet lokale të cilat duhet mbajtur në gjysmën e parë të muajit maj, transmeton Tetova1.
Në rregulloren e zgjedhjeve përmendet se nga dita e shpalljes së zgjedhjeve e deri në ditën e mbajtjes nuk mund që të kalojnë më shumë se 90 ditë e as më pak se 70 ditë.
Të drejtën e shpalljes së zgjedhjeve e ka vetëm kryetari që është votuar nga më së paku 61 deputet nga përbërja aktuale parlamentare.
Partitë parlamentare që kanë formuar shumicën, LSDM, BDI, Lëvizja Besa dhe Aleanca për shqiptarët, presin që presidenti Gjorgje Ivanov ta ndryshoje vendimin dhe t`ia jap mandatin liderit të LSDM-së, Zoran Zaev.
VMRO-DPMNE pret që në të njëjtën kohë të mbahen zgjedhje lokale dhe parlamentare.
Kushtetuta lejon që Parlamenti me shumicën e dy të tretave të kryej ndryshime në Rregulloren zgjedhore dhe zgjedhjet lokale të shtyhen.</TEXT>
<DATE>2017-03-07</DATE> 
</DOC>