<DOC>
<DOCNO>1124</DOCNO>
<SOURCE>Telegrafi</SOURCE>
<URL>https://telegrafi.com/analize-master-plani-mourinhos-qe-e-mposhte-cityn-pa-pogban/</URL>
<TITLE>Analizë – Master plani i Mourinhos që e mposhtë Cityn pa Pogban</TITLE>
<TEXT>Në shumicën e ndeshjeve në Old Trafford, Paul Pogba do të ishte i pazëvëndësueshëm. Por, kur City të vizitojë Unitedin të dielën, nuk do të jetë kështu.
Francezi është aq vendimtar për Manchester Unitedin, sa që për rëndësinë e rolit të tij kam shkruar pak kohë më parë, se si ai është shndërruar në Sneijderin, Lampardin dhe Decon e Mourinhos te Unitedi. E gjithë loja sillet rreth tij. Asnjë prej lojtarëve të Unitedit mund të bëj atë që ai bën – mjafton të shikoni statistikat e sulmit – pasimet, driblimet dhe vertikalizimet – shpesh ai është në krye të tyre.

Por, ajo që këto numra e kanë të përbashkët është se ato maten kur Unitedi është në posedim. Varësia në Pogban e arrin kulmin kur Unitedi e ka topin. Ndaj Cityt, megjithatë, United nuk pritet që ta shohë aq shumë topin.

THE PEP TEST
Nëse kundërshtari do të ishte ndonjë ekip tjetër, Pogba do të mungonte në një mënyrë tjetër. Natyrisht, pasi që Jose Mourinho nuk e bazon lojën e tij sulmuese në ndonjë sistem specifik (siç bëjnë trajnerët si Conte e Guardiola, kreativiteti i Unitedit varet në individët. Ka hapësirë për improvizim dhe spontanitet. Në shumicën e ekipeve të Mourinhos, rastet kanë ardhur nag një lojtar me aftësi të shkëlqyera që vë akordet në mesfushë.</TEXT>
<DATE>2017-12-08</DATE> 
</DOC>