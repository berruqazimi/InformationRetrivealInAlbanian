<DOC>
<DOCNO>55</DOCNO>
<SOURCE>Tetova1</SOURCE>
<URL>http://www.tetova1.mk/2017/03/06/stanishev-ivanov-ta-respektoje-vullnetin-e-qytetareve-mandatin-tia-jap-zaevit/</URL>
<TITLE>Stanishev: Ivanov ta respektoje vullnetin e qytetarëve mandatin t`ia jap Zaevit</TITLE>
<TEXT>Partia e socialistëve evropian e ftoi presidentin Gjorgje Ivanov që të veproje në të mirën e vendit të tij dhe të përmbahet nga politika partiake në krizën aktuale politike, transmeton Tetova1.
Në demokracinë parlamentare, ashtu si njoftuan nga PES, kandidatit që përfaqëson shumicën e qytetarëve duhet lejuar që të formoje qeveri, pa opstrukcione. Ai kandidat është Zoran Zaev i cili është në pozitë që të marr përkrahjen e shumicës absolute të deputetëve.
“Presidenti Ivanov duhet që të jetë lojal ndaj vendit të tij dhe Kushtetutës për të cilën ka premtuar se do ta mbroj. Ai nuk guxon që ta vendos vullnetin e qytetarëve peng të partisë së tij. Bllokimi i funksionimit të institucioneve demokratike në Maqedoni nuk është vetëm i gabuar por edhe i rrezikshëm, pasi që mund ta tensionoje ndarjen interetnike dhe të çoje në konflikt të hapur. E ftoj presidenti Ivanov që ta pranoje përgjegjësinë dhe t`i lejoje Zaevit që të formoje qeveri me përkrahje të zgjeruar”, kërkoi kryetari i PES, Sergej Stanishev.
Ai e gjykoi taktikën e torturimit të nxitur nga qeveria aktuale dhe e udhëhequr nga VMRO-DPMNE duke përfshirë, ashtu si tha, ndarjen e fletushkave në shkolla dhe manipulimit me nxënësit nga ana e mësuesve të tyre që t`i bashkohen protestave. Kjo gjë sipas tij është e pandershme.
Stanishev theksoi se në tërësi është e papranueshme dhe e pakrahasueshme me demokracinë funksionale frikësimi i anëtarëve të parlamentit nga LSDM-ja dhe partitë tjera që përkrahin ndryshimin e qeverisë.
“Zoran Zaev dhe partia jonë si motër LSDM-ja kanë forcë, vizion dhe aftësi negociuese që të formojnë qeveri për të gjithë maqedonasit dhe ta udhëheqin Maqedoninë para në rrugën e integrimit euroatlantik, e cila është e rëndësishme për vendin dhe të cilën qytetarët e kërkuan”, shtoi në njoftim Stanishev.</TEXT>
<DATE>2017-03-07</DATE> 
</DOC>