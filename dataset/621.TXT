<DOC>
<DOCNO>621</DOCNO>
<SOURCE>Tetova1</SOURCE>
<URL>http://www.tetova1.mk/2017/03/22/eksluzivisht-per-tetova1-flet-pronari-i-nasir-tours-ja-e-verteta-e-autobusit/</URL>
<TITLE>Eksluzivisht për Tetova1 flet pronari i Nasir Tours: Ja e vërteta e autobusit</TITLE>
<TEXT>Pas publikimit të lajmit se në autostradën Shkup-Tetovë ka marrë flakë një autobus, për portalin Tetova1 ka folur pronari i kompanisë Nasir Tours, Xhumali Bajrami i cili ka treguar rastin se si ka ndodhur.
“Autobusi ka qenë në servis i cili gjendet te Rruga e Kaçanikut, dhe më pas ka shkuar punonjësi për ta marrë. Fatkeqësisht pasi ka lëvizur afër 5 kilometra,autobusi është përfshirë nga flakët. Janë gjëra që ndodhin dhe fatmirësisht nuk ka pasur asnjë udhëtar në autobus. Ne kemi marrë të gjitha masat për zbardhur detajet pse ka ardhur deri te zjarri” ësgtë shhprehur Bajrami për Tetova1.
Ai më tej ka thënë se zjarrëfikësit janë vonuar më se 45 minuta dhe që intervenimi i tyre i vonshëm ka qenë i kotë. Bajrami ka faleminderuar të gjithë qytetarët që janë ndalur të japin ndihmë edhe pse nuk është mundur të intervenohet asgjë.
Më tej Xhumali Bajrami është lutur te komentuesit që mos ta politizojnë cështjen siç kanë filluar në komente, pasi sipas tij zjarri ka ndodhur për shkaqe teknike por që janë duke u hulumtuar.</TEXT>
<DATE>2017-03-22</DATE> 
</DOC>

