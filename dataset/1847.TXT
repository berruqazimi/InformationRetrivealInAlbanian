<DOC>
<DOCNO>1847</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme/arber-zaimi-molliqajt-ishe-njeri-tani-je-nje-kopje-474887/</URL>
<TITLE>Arbër Zaimi Molliqajt: Ishe njeri, tani je një kopje</TITLE>
<TEXT>Zaimi është njëri nga besnikët  e Kurtit. Ai bashkë me Elvis Hoxhën kanë goditur Molliqajn pas intervistës në Zona e Debatit me Baton Haxhiun.

Ky është postimi i plotë i Zaimit.

“Emisionet me “gjyqe” televizive apo me dëshmi e rrëfime nga jeta reale, përgjithësisht “reality shoës”, por edhe kurthet e spin-doktorëve që quhen “talk-shoës” apo “debate” janë prej sendeve më të pafytyra që ka shpikur njerëzimi.

Spektakli medial është makineri antropofage. Ushqehet me mish njeriu të gjallë. Bash kur mendon se po e kontrollon, spektakli medial të ha dhe ngrënia jote që shkon aty “të qash hallet” është kulmi i spektaklit, me mijëra shikues, dhjetra mijëra klikime, komente dekontekstualizuese, sharje. Ishe njeri - bëhesh “meme”.
</TEXT>
<DATE>2017-12-15</DATE> 
</DOC>