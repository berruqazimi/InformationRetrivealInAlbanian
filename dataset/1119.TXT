<DOC>
<DOCNO>1119</DOCNO>
<SOURCE>Telegrafi</SOURCE>
<URL>https://telegrafi.com/pacolli-guinea-bissau-nuk-e-ka-terhequr-njohjen/</URL>
<TITLE>Pacolli: Guinea Bissau nuk e ka tërhequr njohjen</TITLE>
<TEXT>Ministri i Punëve të Jashtme, Behgjet Pacolli në Forumin 2015  ku u diskutua për spektrin e politikave të BE-së ndaj Kosovës, tha se shteti afrikan Guinea Bissau nuk e ka tërhequr njohjen e Kosovës.

Njohja e Guinea Bissau nuk është tërhequr, Kosova është njohur në vitin 2010 me një notë verbale nga presidenti që nuk jeton më”, tha Pacolli.


Ministri i Jashtëm më tutje tregoi se në janar të vitit të ardhshëm Kosova do të ketë marrëdhënie diplomatike me këtë shtet.

“Dje e kemi vizituar presidentin e Guinea Bisau dhe prej janarit do të kemi marrëdhënie diplomatike me Guinea Bissau”, ka potencuar Pacolli.

Në mesin e muajit nëntor ministri i jashtëm serb, Ivica Daçiq pati njoftuar se ka pasur një komunikim me kryeministrin e Guinea Bissaus dhe ka marrë lajmin se ky shtet i Afrikës e ka tërhequr njohjen për pavarësinë e Kosovës.

Pacolli tha në forum se ka pasur tendenca që njohjet të tërhiqen edhe pse Kosova zyrtarisht nuk ka marrë asnjë njoftim. </TEXT>
<DATE>2017-12-08</DATE> 
</DOC>