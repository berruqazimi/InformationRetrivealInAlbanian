<DOC>
<DOCNO>136</DOCNO>
<SOURCE>OraInfo</SOURCE>
<URL>http://orainfo.com/blic-vuciq-dhe-thaci-u-kundershtuan-ashper-per-ushtrine-e-kosoves/</URL>
<TITLE>Blic: Vuçiq-i dhe Thaçi u kundërshtuan ashpër për ushtrinë e Kosovës</TITLE>
<TEXT>Siç u njoftua zyrtarisht, ata folën për rëndësinë dhe pasojat e vizitës së Federica Mogherini në Ballkanin Perëndimor, raporton Blic.
Të dy bashkëbiseduesit u pajtuan me këtë rast se diskutimet dhe dialogu midis dy palëve janë të rëndësisë thelbësore për ruajtjen e paqes dhe stabilitetit dhe theksuan angazhimin e përbashkët për të zbatuar marrëveshjet në Bruksel, njoftoi Qeveria e Serbisë.
Këto gjithashtu ishin temat e vetme për të cilën Vuçiq dhe Thaçi mundën që t’i harmonizojnë.
Por, siç merr vesh Blic-i, gjatë bisedës ka pasur kundërshtime të ashpra rreth ushtrisë së Kosovës.
“Rreth kësaj çështje, ata të dy janë në pozita diametralisht të kundërta. Vuçiq-i ka thënë se formimi i ushtrisë së Kosovës do të thotë jostabilitet të mëtejshëm për të gjithë”, ka thënë burimi  i Blic-it.
Siç merret vesh, u ra dakord që bisedimet të vazhdojnë, “ashtu që situata të mos dalë jashtë kontrollit dhe për të ruajtur paqen”.</TEXT>
<DATE>2017-03-08</DATE> 
</DOC>