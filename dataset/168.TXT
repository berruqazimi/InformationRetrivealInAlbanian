<DOC>
<DOCNO>168</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/rama-u-con-mesazh-me-pushke-armiqve-te-gjuhes-shqipe-ne-maqedoni-foto/</URL>
<TITLE>Rama u çon mesazh me pushkë armiqve të gjuhës shqipe në Maqedoni?</TITLE>
<TEXT>Në ditën kur disa persona të maskuar kanë tentuar t’ia vënë flakën shtëpisë së Alfabetit në Manastir, kryeministri i Shqipërisë, Edi Rama ka postuar foton me pushkë në dorë. Në fotografi Rama  dhe një ushtarë shihen pranë monumentit të shkronjave të shqipes.
Fotoja ka simbolikën e vet, në kohën kur shqiptarët në Maqedoni po kërkojnë zyrtarizimin e gjuhës së tyre amtare.
Rama mban në dorë një pushkë të vjetër, ndërsa prapa tij shihen germat ABC. Rama e ka quajtur foto të ditës, duke dhënë mesazh për ditën e mësuesit 7 marsin.
Por çfarë mesazhi po jep Rama me këtë fotografi, ku në dorë mban armë?
Kujtojmë se Rama është kritikuar herën e fundit se po ndërhyn në punët e brendshme të Maqedonisë. Ndërsa Rama përmes një statusi në Facebook kishte thënë se pa shqiptarët nuk ka paqe në Ballkan.</TEXT>
<DATE>2017-03-08</DATE> 
</DOC>