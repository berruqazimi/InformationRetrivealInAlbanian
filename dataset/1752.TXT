<DOC>
<DOCNO>1752</DOCNO>
<SOURCE>OraInfo</SOURCE>
<URL>http://orainfo.net/zhdukja-e-15-vjecarit-gjakovar-ja-cfare-ka-bere-tani-policia/</URL>
<TITLE>Zhdukja e 15-vjeçarit gjakovar, ja çfarë ka bërë tani policia</TITLE>
<TEXT>Lirije Podrmija – Beqiraj, zëdhënëse në rajonin e Policisë së Gjakovës ka thënë për Insajderin se sipas veprimeve hetimore djaloshin 15-vjeçar e kanë gjetur në gjendje të mirë shëndetësore.

“Policia e Kosovës pas shumë veprimeve operativo hetimore ka arritur që të miturin ta gjejë dhe ta kthej në familjen e tij në gjendje të mirë shëndetësore. I njëjti është intervistuar në prezencën e punëtorit të qendrës për punë sociale dhe deri më tani nuk kemi asnjë bazë dyshimi që ka të bëjë me ndonjë vepër penale”, ka thënë Podrimja – Beqiraj.

Për më tepër, nxënësi 15-vjeçar Pal Hiseni, para dy ditësh është zhdukur në mesditë pasi kishte dalë nga një qebaptore në Gjakovë.

Policia ishte vënë në kërkim të tij. Fillimisht u tha se ishte parë diku në qytet duke e mbushur telefonin. Telefoni i tij ishte jashtë funksionit.

Pas më shumë se një dite, dje në orët e pasdites ishte paraqitur në telefon nga Mitrovica. Kishte folur shkurt dhe e kishte mbyllur telefonin.

Kaluar disa orë dhe policia, përmes rrugëve operative, arriti ta gjejë atë diku në Fushë Kosovë. E mori dhe e ktheu në shtëpi.</TEXT>
<DATE>2017-12-14</DATE> 
</DOC>