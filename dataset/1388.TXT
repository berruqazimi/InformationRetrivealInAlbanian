<DOC>
<DOCNO>1388</DOCNO>
<SOURCE>Telegrafi</SOURCE>
<URL>https://telegrafi.com/pse-shendeti-mendor-keqesohet-afer-festave-te-fundvitit/</URL>
<TITLE>Pse shëndeti mendor keqësohet afër festave të fundvitit</TITLE>
<TEXT>Arsyet për këtë mund të jenë shumë personale, por shumica prej tyre janë gjëra të zakonshme të cilat mund t’i shmangni, transmeton Telegrafi.


Një eksperte shëndetësore e cila ka specializuar për sëmundjet e depresionit dhe shqetësimeve, ka treguar arsyet prapa ndjenjave të këqija që jeni duke i pasur.

Problemet financiare

Nuk është befasi se shumica e njerëzve fillojnë të brengosen se nuk mund t’i përballojnë financiarisht të gjitha shpenzimet ekstra që i sjell sezoni festiv. Këto probleme financiare shkaktojnë stres dhe shqetësim, prandaj edhe mund të jenë duke u ndjerë keq kohët e fundit.

Vetmia

Një anketim i vitit 2015 ka zbuluar se 20 për qind e njerëzve ndihen të vetmuar gjatë festave të fundvitit sepse nuk kanë familjarë apo miq me të cilët duan t’i kalojnë këto festa, ose e kanë humbur një person që e kanë dashur shumë dhe kjo periudhë festive është e vështirë pa atë person.

Alkooli

Nëse dilni për të pirë me miqtë, duhet ta keni parasysh se vetëm mund të jeni duke e keqësuar shëndetin mendor sepse alkooli e rritë shqetësimin.

Alkooli është depresant dhe e dobëson kualitetin e gjumit.

Rrjetet sociale

Të gjithë e dimë se rrjetet sociale janë të dëmshme për vetëbesimin, e prandaj janë të dëmshme edhe në këtë periudhë të vitit. Duke i parë tjerët duke festuar dhe duke i kaluar festat e fundvitit në mënyrë të përsosur, ne ndiejmë presion ta kemi një “sezon të përsosur festiv” sepse ashtu na imponojnë postimet e tjerëve!</TEXT>
<DATE>2017-12-10</DATE> 
</DOC>