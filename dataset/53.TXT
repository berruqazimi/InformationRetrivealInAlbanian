<DOC>
<DOCNO>53</DOCNO>
<SOURCE>Tetova1</SOURCE>
<URL>http://www.tetova1.mk/2017/03/06/lagjja-e-trimave-e-inskenuar-nga-qeveria-ahmeti-gruevski/</URL>
<TITLE>“Lagjja e Trimave’ e inskenuar nga Qeveria, Ahmeti-Gruevski”</TITLE>
<TEXT>“Më duhet ta ripotencojë, pa modesti, se kam qenë ndër të vetmit intelektualë dhe politikanë, që kam deklaruar publikisht edhe atë disa herë në televizionet kryesore të Tiranës dhe Prishtinës, se rasti i Kumanovës – ‘Lagjja e Trimave”, dyshojë se është i inskenuar nga Qeveria Ahmeti-Gruevski, me qëllim për të zhvendosur vëmendjen e oponionit të Maqedonisë nga problemet e mëdha reale, që po trokisnin në shtëpinë e çdo qytetari”, ka thënë analisti politik nga Maqedonia, Fejzi Hajdari
Vazhdimi i Qeverisjes së Nikolla Gruevskit në Maqedoni, përbën një rrezik të madh për 37 të akuzuarit e grupit të Kumanovës, ndaj të cilëve është duke vazhduar gjykimi. Kështu kanë vlerësuar njohësit e rrethanave politike në Maqedoni, të cilët kanë theksuar se ngjarjet e 8 dhe 9 prillit ku mbetën të vrarë 10 shqiptarë, janë të inskenuara nga politika maqedonase. Derisa në Maqedoni është duke vazhduar gjykimi i ndaj Grupit të Kumanovës, babai Val Zekajt, njërit prej të akuzuarve në këtë grup, ka shpalosur fakte lidhur me rastin që tronditi shqiptarët në maj të vitit 2015. Babai i luftëtarit, Val Zekaj në Rubikon ka thënë, se vrasja e parë në Betejën e Kumanovës, është bërë në front, ndërsa të tjerat jo. “Ata që janë vrarë në front dihet. Sa i përket vrasjes, i pari është vrarë Zymberi. Për vrasjet tjera, thuhet dhe është e vërtetë se nuk janë vrarë në front”, ka thënë ai.</TEXT>
<DATE>2017-03-07</DATE> 
</DOC>