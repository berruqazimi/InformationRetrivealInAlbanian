<DOC>
<DOCNO>1036</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-shqiperia/vjedhja-e-3-shte-tirane-zbulohen-dy-nga-autoret-video-471966/</URL>
<TITLE>Vjedhja e 3 shtëpive në Tiranë, zbulohen dy nga autorët </TITLE>
<TEXT>Në kuadër e kesaj pune janë kapur dy persona si autorë të dyshuar të këtyre vjedhjeve, të dënuar më parë po për vjedhje. Sekuestrohen në cilësinë e provës materiale, sendet e vjedhura.
Në vijim të punës për zbardhjen dhe dokumentimin me prova ligjore të rasteve të vjedhjeve të ndodhura  më parë si dhe për kapjen dhe ndalimin e autorëve të këtyre vjedhjeve, Specialistët për Hetimin e Krimit në Komisariatin e Policisë nr. 5, kanë bërë zbardhjen dhe dokumentimin e disa rasteve të vjedhjeve të ndodhura më parë, identifikimin dhe kapjen e autorëve të dyshuar, si dhe sekuestrimin e sendeve të vjedhura.
Në këtë kuadër, është organizuar dhe zhvilluar operacioni policor “Udhëtimi i Fundit", ku si rezultat  u bë kapja dhe ndalimi i dy shtetasve si autorë të dyshuar  dhe konkretisht:
• Edison Sula, 26 vjeç, banues në Babrru, i dënuar dy herë më parë për vjedhje.
• Fatmir Murati, 29 vjeç, banues në rrugën “Babrru" Kamëz,  i dënuar më parë për vjedhje. 
 
Këta shtetas në bashkëpunim me njëri-tjetrin kanë vjedhur banesat e tre shtetasve, banues në Kamëz, si dhe vjedhjen e celularit, një të miture.
Në vijim të veprimeve, Specialistët për Hetimin e Krimit  në Komisariatin e Policisë Nr. 5 kanë gjetur dhe sekuestruar në cilësinë e provës materiale sendet e vjedhura dhe konkretisht:
3 televizorë të markave të ndryshme
1 sobë gatimi,
1 laptop
1 varëse me gurë ari
1 telefon 
1 orë dore. 
Materialet do t'i referohen Prokruorisë së Rrethit Gjyqësor Tiranë për veprime të mëtejshme proceduriale, për veprën penale “Vjedhja e kryer në bashkëpunim”,  parashikuar nga neni 134/2 i Kodit Penal.
</TEXT>
<DATE>2017-12-08</DATE> 
</DOC>