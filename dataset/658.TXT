<DOC>
<DOCNO>658</DOCNO>
<SOURCE>OraInfo</SOURCE>
<URL>http://orainfo.com/termkolli-secila-parti-ka-1-500-euro-per-sondazh/</URL>
<TITLE>Tërmkolli: Secila parti i ka 1.500 euro për sondazh</TITLE>
<TEXT>“Me thënë të drejtën unë nuk kisha fol për sondazhe hiç, sepse manipulimet në këtë vend thjeshtë nuk kanë fund. Përpjekja e vazhdueshme vetëm me manipulu pa pardon, pa i zgjedhur mjetet është e rëndë, është maltretim për qytetarët. Po të ishte ndonjë sondazh më i pavarur, sepse në Kosovë nuk ka, edhe mund të bisedohej, por këto që dalin nga partitë që nuk e kanë fshehur që i kanë bë vet, e kanë bë vet dhe veten e paraqesin të parët”, ka thënë ajo.
Tërmkolli është shprehur se është më mirë t`iu rikthehet zgjidhjes së problemeve me të cilat po përballen qytetarët e Kosovës. Derisa, ajo ka shtuar se secila parti mund t`ia bëj qefin vetes duke publikuar sondazhe si ai i Vetëvendosjes.
“Secila parti mund të dalë me sondazhe dhe t`ia bëj vetit qefin duke thënë “ne jemi të parët”, sepse  nga 1 mijë e 500 euro si Vetëvendosje, i ka secila parti. Por është mirë me iu kthy problemeve të cilat i kemi dhe me u gjet zgjidhje, e mos me u hutu pas sondazheve. Duhet të punohet, sepse askush nuk po punon”, ka thënë tutje Tërmkolli.
Lidhur me sondazhin e LVV kanë reaguar edhe anëtarë të partive tjera politike si PDK, Nisma e AAK, për të cilët rezultatet e këtij sondazhi nuk janë reale.</TEXT>
<DATE>2017-03-22</DATE> 
</DOC>

