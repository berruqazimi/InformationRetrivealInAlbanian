<DOC>
<DOCNO>1459</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/nlb-shet-shtyllen-e-dyte-pensionale-ne-maqedoni-473540/</URL>
<TITLE>NLB shet shtyllën e dytë pensionale në Maqedoni</TITLE>
<TEXT>Në të dy fondet e NLB-Fondit të ri pensional ka mbi 226,000 anëtarë. Sipas bankës, për shkak të madhësisë rajonale të Sava Re, klientët nuk duhet të shqetësohen për kursimet e tyre.

"Unë jam i bindur se kjo është një situatë fitore -fitore për të gjithë. Për kursimtarët në ato fonde pensionale, dhe natyrisht për qytetarët e Maqedonisë, për blerësin dhe shitësin" -tha Blazh Brodnjak, kryetar i B.D. të NLB – Lubjanë.

Ndryshe, Sava Re, në periudhën e ardhme do të duhet të sigurojë licencë nga trupi rregullator MAPAS për ta zbatuar kontratën.

"Ne disi jemi të vetëbindur se i kemi të gjitha kriteret e cilësisë dhe kuantitetit që i plotësojmë dhe shpresoj se do ti marrim lejet nga rregullatorët në Maqedoni" – u shpreh Marko Jazbec, kryetar i B.D. Sava Re.

Nga trupi rregullator MAPAS për Alsat M thanë se tek ata akoma nuk ka arritur dokumentacioni i nevojshëm.

Burimi MAPAS

“Pasi ti marrim të gjitha dokumentet e nevojshme brenda afatit ligjor do të përgjigjemi në qoftë mundet të realizohet shitja e Fondit. Nëse janë plotësuar të gjitha kushtet ligjore, nuk do të ketë pengesë për realizimin e marrëveshjes”

Nga NLB thonë se shitja bëhet për shkak të faktit se menaxhimi me fondet e pensioneve nuk është biznesi kryesor i bankës.
</TEXT>
<DATE>2017-12-12</DATE> 
</DOC>