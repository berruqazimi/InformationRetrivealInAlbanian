<DOC>
<DOCNO>812</DOCNO>
<SOURCE>Tetova1</SOURCE>
<URL>http://www.tetova1.mk/2017/03/25/5-gjera-qe-mund-ti-beni-kete-vikend-ne-tetove-derisa-nuk-eshte-krijuar-qeveria/</URL>
<TITLE>5 gjëra që mund ti bëni këtë vikend në Tetovë, derisa nuk është krijuar qeveria</TITLE>
<TEXT>Maqedonia për një kohë të gjatë është zhytur në një krizë të rëndë politike që si duket edhe për një kohë nuk do mbaroj. Kjo i ka lodhur dhe stresuar qytetarët e rëndomtë duke menduar se çka do të ndodh me fatin e tyre në këtë shtet.
Megjithatë, në këtë vikend të bukur me tepmeraturat ideale është më se e kotë të preokupoheni për politikë.
Portali Tetova1 ndan me ju 5 gjërat që mund ti bëni me familjen ose miqt, në vend se të mereni me politikë:
1. Një shëtitje në këmbë për të banja e qytetit, ose te kalaja do ju ndihmonte që ta largoni monotoninë dhe stresin e akumuluar gjatë javës. Gjithsesi është e dobishme edhe për shëndetin.
2. Afër Stacionit të Autobusëve është rregulluar një park i mirë, vizitojeni pasdite me fëmijët tuaj.
3. Vizitoni ndonjë restorant periferik që ka edhe park për fëmijë. Ja disa nga opcionet: – Restorant Sharri në Lisec, Florens në Zhelinë ose Proficio në fshatin Odër.
4. Në Tetovë nuk ka një qendër sportive funksionale, mirëpo sallat e sportit nga investitor privat janë një alternativë e mirë që të mblidheni me shoqëri për të luajtur një ndeshje futbolli.
5. Bjeshkët e Sharrit janë një mundësi e mirë për adhuruesit e ngjitjes nëpër mal. 4 ose 5 orë ecje në mal mund të ngelet një kujtim i bukur për ju.</TEXT>
<DATE>2017-03-25</DATE> 
</DOC>
