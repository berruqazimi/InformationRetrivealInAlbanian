<DOC>
<DOCNO>511</DOCNO>
<SOURCE>Telegrafi</SOURCE>
<URL>http://telegrafi.com/limaj-thaci-e-ka-vetem-nje-qellim-mashtrimin/</URL>
<TITLE>Limaj: Thaçi e ka vetëm një qëllim, mashtrimin</TITLE>
<TEXT>Limaj, përmes një postimi në Facebook, shpreh dyshimin se daljet e publike të Thaçit, gjithkund dhe gjithkah, e kanë veç një qëllim, mashtrimin, transmeton Telegrafi.
Postimi i plotë i Limajt në Facebook:
“Së paku që pesë vite ka qenë e mundur që FSK-ja të transformohet në ushtri në këtë mënyrë siç është propozuar tani.
Pse nuk e ka bërë këtë ish-kryeministri kur ka qenë në detyrën e tij, asgjë nuk ka ndryshuar nga koha kur ky ka qenë kryeministër, edhe tani të njëjtat pengesa janë.
Atëherë pse gjithë këtë zhurmë dhe propagandë, e lloj lloj argumente që sot po i bën ish-kryeministri, pse nuk i bënte këto kur e kishte për detyrë? Kjo ka vetëm një përgjigje, ky njeri tashmë po e sheh se ka shkuar shumë larg me gabimet dhe dëmet që ia ka sjell Kosovës, si p.sh: Demarkacioni, Gjykata Speciale, Zajednica dhe tashmë e ka parë se këto dëme nuk mund ti fshehë më dhe si rezultat i këtyre ka humbur dhe po e humb me shpejtësi mbështetjen në popull. Njerëzit po ia kthejnë shpinën, prandaj iniciativa për Ushtrinë është ide e kompanisë së P.R-it të tij, që sa do pak të tentojnë me ia përmirësu imazhin që ju ka rrënuar.
Thënë thjesht, me një fjalë, daljet e tij publike gjithkund dhe gjithkah e kanë veç një qëllim: MASHTRIMIN! F.L.” (sic.), ka shkruar Limaj. </TEXT>
<DATE>2017-03-20</DATE> 
</DOC>