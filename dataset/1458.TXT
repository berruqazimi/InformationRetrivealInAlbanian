<DOC>
<DOCNO>1458</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/pas-plasjes-se-skandalit-ne-total-shtate-anetare-te-kshz-seu-dorehoqen-nga-pozitat-e-tyr-473560/</URL>
<TITLE>Pas plasjes së skandalit, në total shtatë anëtarë të KSHZ-sëu dorëhoqën nga pozitat e tyre</TITLE>
<TEXT>“Nga dita e zgjedhjes e deri më sot, me vetëdije dhe me përgjegjësi dhe në pajtueshmëri me ligjin kam kryer funksionin tim. Javën e kaluar anëtarët e KSHZ-së u përballën me një lloj tipik të akuzave për korrupsion, të pabaza dhe njëkohësisht u përballëm me gjykime edhe pse punuam në mënyrë ligjore, se ne kemi qenë jonormal. Për shkak të këtyre arsyeve dhe për shkak të rruajtjes së integritetit njerëzor e dorëzoj këtë dorëheqje dhe ju faleminderoj për besimin e deritashëm”, thuhet ndër të tjerash në dorëheqjen e Bonevës.

 Përndryshe, Sillvana Boneva në opinion u bë e njohur pasi që si anëtare e KSHZ-së ka keqpërdorur mjetet e transportit duke bërë që për një ditë të harxhojë 100 euro vetëm për lëndë djegëse apo rreth 9,700 denarë, këto para ajo i ka inkasuar gjatë periudhës kohore dhjetor 2015 – korrik 2016. Inkasimi i të hollave u bë pasi që u publikuan të dhënat e harxhimeve të saja, ngjashëm sikurse tash, kur u diskutuar shpërblimi i anëtarëve të KSHZ-së në vlerë prej nëntë pagave mujore.
Ndryshe, krahas Bonevas, dorëheqje kanë dorëzuar edhe nënkryetari i KSHZ-së, Rexhep Prekopuca, anëtari nga radhët e ekspertëve Atanas Urumov, anëtarët Subhi Jakupi, Violeta Duma dhe Igor Milev si dhe kryetari, Aleksandar Çiçakovski.

Në funksion ngelin vetëm anëtarja e Lëvizjes BESA, Ermira Asani Salija,si dhe anëtari i propozuar nga VMRO-DPMNE, Sashko Sërcev.

Dorëheqjet vijnë pas shumë reagimeve në opinion, pasi që ambasadori i Amerikës në Maqedoni, Xhes Bejli deklaroi se: “Komisioni Shtetëror Zgjedhor (KSHZ) për zgjedhjet parlamentare dhe lokale të fundit në Maqedoni ka shpërblyer veten me 9 rroga shtesë”. Ndaj kësaj reagoi KSHZ duke thënë “se kompensimet janë marrë në baza ligjore”. KSHZ vendosi njëzëri që “vendimin për 9 rrogat ta publikojnë në uebfaqe por që paratë nuk do të kthehen”.

Para disa ditëve në ueb-faqen “change.org”, iniciativa qytetare “Megafon” ka ngritur një iniciativë për dorëheqjen e anëtarëve të Komisionit Shtetëror Zgjedhor, për shkak siç thonë ata, sjelljen e tyre jo etike dhe shkeljen e parimit për punë, të publikuar në ueb faqen e KSHZ-së.

Dorëheqje u kërkua për:

Aleksandar Çiçakovski – kryetar
Rexhep Prekopuca – nënkryetar
Atanas Urumov – anëtar
Violeta Duma – anëtar
Igor Milev – anëtar
Sasho Sërcev – anëtar
Silvana Boneva – anëtar
Subhi Jakupi – anëtar
Ermira Asani Salija – anëtar
</TEXT>
<DATE>2017-12-12</DATE> 
</DOC>