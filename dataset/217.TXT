<DOC>
<DOCNO>217</DOCNO>
<SOURCE>Telegrafi</SOURCE>
<URL>http://telegrafi.com/ahmeti-nga-17-marsi-prishtina-te-kete-uje-24-ore-ne-dite/</URL>
<TITLE>Ahmeti: Nga 17 marsi Prishtina do të ketë ujë 24 orë në ditë</TITLE>
<TEXT>Kryetari i Komunës së Prishtinës, Shpend Ahmeti, thotë se kryeqyteti i Kosovës nga pjesa e dytë e marsit do të ketë 24 orë ujë.
Këtë deklaratë ai e ka bërë pasi ka vizituar Fabrikën e re të ujit.
“Në pjesën e dytë të marsit 2017 Prishtina do të ketë 24 orë ujë. Sot vizituam punët përfundimtare në Fabrikën e re të Ujit dhe fabrika është gati që pas datës 17 Mars të lëshohet në testim dhe deri në fund të muajit shumica e kryeqytetit do të ketë 24 ORË UJË”, ka shkruar ai në Facebook.
Ahmeti thotë se me fabrikën e re të ujit dhe ndërrimin e pjesës më të madhe të gypave në Prishtinë është përmirësuar dukshëm inkasimi.
Këtë njoftim, Ahmeti e ka vlerësuar si ndër lajmet më të mira për kryeqytetin.</TEXT>
<DATE>2017-03-09</DATE> 
</DOC>