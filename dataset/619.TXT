<DOC>
<DOCNO>619</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/vuk-jerimiq-i-thote-vuciqit-eja-ne-debat-te-tregoj-per-vellane-tend/</URL>
<TITLE>Vuk Jerimiq i thotë Vuçiqit: Eja në debat, të tregoj për vëllanë tënd</TITLE>
<TEXT>Kandidati për president të Serbisë, Vuk Jeremiq, e ka ftuar kryeministrin aktual të vendit, njëherësh kundërshtar të tij në garën për president, Aleksandar Vuçiq, për një ballafaqim në një debat televiziv.
Jeremiq ka thënë se e ka ftuar Vuçiqin në duel televiziv për t’i treguar atij në fytyrë se si e njeh Serbia vëllanë e tij.
Andrej Vuçiq, vëllai i kryeministrit serb, prej kohësh përflitet për veprimtari të jashtëligjshme në Serbi, përderisa Aleksandar Vuçiq vetë përpiqet të paraqitet në opinion si një njeri i ndershëm, që jeton në një banesë të vogël.
Madje, disa kongresistë amerikanë i kanë përmendur udhëheqësit serb vëllanë problematik, në një letër të dërguar në adresë të tij. </TEXT>
<DATE>2017-03-21</DATE> 
</DOC>

