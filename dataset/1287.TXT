<DOC>
<DOCNO>1287</DOCNO>
<SOURCE>Tetova1</SOURCE>
<URL>http://www.tetova1.com/2017/12/11/kushton-24-milione-euro-terhiqet-nga-tregu-per-shkak-te-gabimit/</URL>
<TITLE>Kushton 2,4 milionë euro, tërhiqet nga tregu për shkak të gabimit</TITLE>
<TEXT>Tërheqja e 47 veturave Bugatti Chiron konfirmon se edhe modelet e shtrenjta ekzotike nuk janë imune ndaj gabimeve të fabrikës.
Kompania njoftoi klientët për tërheqjen e veturave të tyre në servis të jashtëzakonshëm për shkak të arsyeve parandaluese.

Prodhimi i Bugatti Chiron ishte limituar në 500 njësi, prej të cilave një numër i vogël deri tash u është dorëzuar blerësve.

Prodhuesi njoftoi se tërheq 47 automobila për shkak të gabimeve të mundshme në ulëse.

Agjencia amerikane për siguri në trafik (NHTSA) konfirmoi se në mesin e tyre 12 njësi janë shitur në tregun e SHBA-së.

Bugatti do të transportojë falas automjetet e tërhequra në një kamion të mbyllur special deri në servisin e autorizuar për të zëvendësuar ulëset në defekt.

Ndryshe, Bugatti Chiron kushton 2.4 milionë euro.
</TEXT>
<DATE>2017-12-11</DATE> 
</DOC>