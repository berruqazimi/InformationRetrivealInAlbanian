<DOC>
<DOCNO>1</DOCNO>
<SOURCE>Tetova1</SOURCE>
<URL>http://www.tetova1.mk/2017/03/04/lsdm-hapi-i-radhes-eshte-transferi-i-qete-dhe-i-shpejte-i-pushtetit/</URL>
<TITLE>Hapi i radhës është transferi i qetë dhe i shpejtë i pushtetit</TITLE>
<TEXT>Proceset demokratike janë nisur dhe vullneti i shumicës së qytetarëve i shndërruar në 67 mandate deputetësh duhet që sa më shpejt të realizohet për formimin e qeverisë së re reformuese dhe për institucione të pavarura demokratike, reaguan nga LSDM-ja.“Kërkesat për zgjedhje të reja janë tentim që të shtyhet dhe thellohet kriza politike. Nëse tani nuk respektohet vullneti i shumicës së qytetarëve, as me to nuk do të respektohet. Është i qartë përcaktimi i qytetarëve të Maqedonisë. Qytetarët kanë zgjedhur ndryshime dhe qeveri të re reformuese dhe Ivanov e Gruevski duhet që të lejojnë një transfero të qetë dhe të shpejtë të pushtetit në Maqedoni”, vlerësuan nga LSDM-ja.Prej atje theksuan se shumica e qytetarëve, rreth 700.000, në zgjedhjet e parakohshme parlamentare kanë zgjedhur bashkëjetesë, ndryshime, drejtësi dhe jetë.“Nikolla Gruevski dhe drejtuesit e VMRO-DPMNE-së duhet që ta pranojnë konceptin e një shoqërie për të gjithë, që e forcon unitaritetin e shtetit dhe sjell një jetesë cilësore për të gjithë qytetarët, në vend të ndarjeve artificiale. Qytetarët qartas u deklaruan se e duan integrimin dhe jo izolimin e Maqedonisë, ashtu si dëshiron kreu i VMRO-DPMNE-së për të vazhduar me krimet, pasurimin personal dhe të mos jap përgjegjësi për pasojat. Është e pamundur”, porositën nga LSDM-ja.</TEXT>
<DATE>2017-03-05</DATE> 
</DOC>