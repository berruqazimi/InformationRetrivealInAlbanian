<DOC>
<DOCNO>1301</DOCNO>
<SOURCE>OraInfo</SOURCE>
<URL>http://orainfo.net/ja-cfare-pritet-ti-ndodhe-personit-qe-dyshohet-se-vrau-gruan-ne-skenderaj/</URL>
<TITLE>Ja çfarë pritet ti ndodhë personit që dyshohet se vrau gruan në Skenderaj</TITLE>
<TEXT>“Une kam kërkuar paraburgimin sepse ka arsye të fortë për këtë masë pasi që i dyshuari ka vrarë një person dhe ka plagosur dy të tjerë”, tha prokurorja Zejnie Kela për KALLXO.com.

Prokurorja tregoi se tashmë ka përfunduar seanca dhe se ende nuk e di se çfarë ka vendosur Gjykata.

“Sapo ka përfunduar seanca. Nuk e di ende çka ka vendosur Gjykata. Po e presim vendimin”, shtoi Kela.

Ndryshe, të premten, Policia e Skenderajt ka arrestuar personin me inicialet Xh.T., i cili dyshohet të jetë autor i vrasjes me armë zjarri në Radishevë të Skenderajt, ku viktimë ishte bashkëshortja e tij F.T.

Po ashtu, Xh.T. dyshohet se është autor i plagosjes edhe të baxhanakut të tij, D.S. dhe të bashkëshortes së këtij të fundit, F.S.

KALLXO.com raportoi për këtë rast të vrasjes që ndodhi të premten pasdite.</TEXT>
<DATE>2017-12-10</DATE> 
</DOC>