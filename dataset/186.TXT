<DOC>
<DOCNO>186</DOCNO>
<SOURCE>Tetova1</SOURCE>
<URL>http://www.tetova1.mk/2017/03/08/tandemi-ivanov-gruevski-fajtore-kryesore-per-galvanizimin-nderetnik-dhe-per-krizen-institucionale-ne-maqedoni/</URL>
<TITLE>Tandemi Ivanov-Gruevski fajtorë kryesorë për galvanizimin ndëretnik dhe për krizën institucionale në Maqedoni</TITLE>
<TEXT>Po të ishin politikanë të hollë dhe vizionarë, tandemi Ivanov dhe Gruevski, do të duhej  t’i puthnin në ballë shqiptarët, që kanë pranuar të hyjnë në koalicion me Zaevin, jo të kërkojnë ndëshkimin e tyre nga bashkësia ndërkombëtare! -Ky është  naivitet  dhe komedi politike diletanteske, e papranueshme edhe nga BE-ja, edhe nga NATO-ja, edhe nga Amerika, edhe nga Truqia.
Enough is enough” Albanians (over 50%)  in Macedonia couldn’t be   treated more  as an ethnic minority like 72 years ago by Socialist Federal Republic of Yugoslavia (1945- 2017) because  they are a part of the Albanian Nation and they are in their Native country. However they must have the same political, judicial  and constitutional  status like Macedonians. Otherwise there will have not a stability and sustainable peace between  Albanians and Macedonians.
Amerika, NATO-ja dhe BE-ja urgjentisht të marrin masa sanksionuese ndaj presidentit Gjorgje Ivanov,  i cili ka shkelur kushtetutën, duke mos pranuar caktimin e mandatarit për formimin e qeverisë së koalicionit  LSDM+Partitë politike shqiptare, të dala fituese nga zgjedhjet parlamentare demokratike në Maqedoni (11 dhjetor 2016).
-Logjika e interesit  strategjik  e partnerizmit  të  brendshëm dhe të jashtëm të ruajtjes së Maqedonisë multietnike e thotë që Amerika, BE-ja, NATO-ja dhe Turqia, ta hedhin poshtë letrën  skandaloze dhe pa kurrfarë baze  ligjore të  presidentit maqedon, Gjorgje Ivanov përmes së cilës ka apeluar që këto shtete të bashkësisë ndërkombëtare, t’i ndëshkojnë shqiptarët, sepse  gjoja me “Platformën” e tyre po kërkojnë ta “fundosin”  Maqedoninë.
Duke qen?ë se nuk ndodhemi në kohën e Kongresit të Berlinit (1878), të Konferencës së Paqes së Parisit (1919), të Konferencës së Ambasadorëve të Londrës(1913) dhe të Konferencës së Jaltës (1945), ku Shqipëria Etnike dhe shqiptarët ishin “monedhë kusuri” ngase nuk kishin ndonjë aleat sikurse  që  të paktën Serbia kishte Rusinë, Francën dhe Anglinë, por  ndodhemi  në fund të decades së dytë shekullit XX, në kohën më të re të marrëdhënieve të shkëlqyera dhe të ndërsjella të shqiptarëve dhe të Amerikës, të NATO-s dhe të BE-së, të cilat janë garanti kryesor i mbrojtjes së të drejtave dhe lirive të kombit shqiptar në Ballkan, nuk parapëlqehet që  shtetet fqinje sllave në Ballkan, t’i provokojnë, t’i shpifin dhe t’i  akuzojnë shqiptarët si “faktor destabilizues”  dhe “faktor përndezës” të  Ballakanit, sepse fuqitë e mëdha botërore me Amerikën dhe me NATO-n në krye janë të pranishme në Ballkan. Kështu që, tanimë (1990-2017) nuk vlejnë rrenat, intrigat, shantazhet dhe dezinformimet denoncuese propagandistike të sllavëve ballkanikë kundër shqiptarëve sikurse dikur (1878-2017).
Të dënohet propaganda nacionaliste dhe raciste antishqiptare e Gjorgje Ivanovit, sepse po rrezikon interesat strategjike të Amerikës, të NATO-s dhe të BE-së në Ballkan
Presidenti aktual i Maqedonisë, Gjorgje Ivanov dhe ish-kryeministri Nikola Gruev  si eksponentë  të linjës së fortë nacionaliste ekstreme kanë shkaktuar dhe në mënyrë intensive po përshkallëzojnë krizën institucionale dhe ndëretnike  shqiptare-sllavomaqedone, duke mos pranuar rezultatet e zgjedhjeve parlamentare të 11 dhjetorit 2016, sipas së cilave LSDM-ja dhe partitë politike shqiptare  kanë hyrë në koalicion që të formojnë qeverinë e re. Mirëpo, presidenti Gjorgje Ivanov ka refuzuar këtë koalicion  fitues sllavomaqedon-shqiptar, me motivacionin se gjoja  formimi i një qeverie të tillë koalicioni me kryeliderin e LSDM-së, Zoran Zaev,  “do të çonte në shembjen e pavarësisë dhe të sovranitetit të Maqedonisë”.
Përkundrazi, vetëm një koalicion  i tillë politik ndërpartiak I LSDM-së dhe i subjekteve politike shqiptare, do ta shpëtonte ndarjen  e Maqedonisë, sepse  Zoran Zaev ka pranuar Platformën e partive politike të palës shqiptare sipas së cilës shqiptarët, do t’i fitonin të drejtat dhe liritë e tyre sikurse maqedonët, edhe përpara ligjit, edhe përpara Kushtetutës.
Kjo, do të ishte zgjidhja racionale dhe e drejtë për të dy bashkësitë etnike, të barabarta edhe në  përdorimin e dy  gjuhëve zyrtare (shqip dhe maqedonisht), edhe  si dy kombe të barabarta të shtetit unitary multietnik dhe pluralist.
Kjo është e vërteta, jo këto gënjeshtra dhe shpifje të paqëndrueshme  politiko-propagandistike antishqiptare, antiligjore, antikushtetuese, antihistorike, antievropiane dhe anticivilizuese , që përbëjnë këtë Letër denoncuese të presidentit Gjorgje Ivanov, drejtuar  Amerikës, BE-së, NATO-s dhe Turqisë, se gjoja PLATFORMA POLITIKE e shqiptarëve të Maqedonisë qenka “shkaktari” dhe “rreziku potencial”  I shkatërrimit të shtetit të Maqedonisë: “Vlerësoj se dënimi dhe hedhja poshtë e kësaj Platforme është mënyra e vetme për dalje nga kriza  pa rrugëdalje në të cilën ndodhemi tani… Më këtë platformë rrezikohet sovraniteti dhe pavarësia e shtetit. Realizimi i  kësaj platforme nënkupton ndryshimin e Kushtetutës së Maqedonisë me të cilën rrezikohet karakteri unitar i shtetit.
Derisa shqiptarët dhe maqedonë kanë pranuar, që të jetojnë bashkërisht  brenda një shteti multietnik dhe pluralist, ashtu siç do edhe Evropa e sotme e bashkuar demokratike, atëherë, edhe presidenti Gjorgje Ivanov, duhet t’u nënshtrohet rregullave, ligjeve, normave dhe standareve të BE-së, duke mos diskriminuar dhe mohuar liritë dhe të drejtat kombëtare dhe shtetërore të shqiptarëve, që të jenë të barabartë  me maqedonët. Ndryshe, nuk do të ketë stabilitet e as paqe të qëndrueshme në Maqedoni.
Këtë duhet ta mbajë parasysh presidenti racist Gjorgje Ivanov,  jo t’u shkruajë  letër Amerikës, BE-së dhe Turqisë, që të marrin masa për t’i ndëshkuar shqiptarët pse përmes Platformës së tyre politike me plotë të drejtë ligjore po kërkojnë të jenë të barabartë me maqedonët si për nga statusi i gjuhës amëtare, ashtu edhe për nga identiteti kombëtar dhe shtetëror si dy kombe të ndryshme në një shtet të përbashkët multietnik dhe pluralist në frymën  e standardeve dhe të vlerave integruese të Bashkimit Evropian (BE), të strukturave evro-atlantike dhe të rendit të ri botëror në frymën e globalizmit.
Sepse presidenti racist Ivanov po Apelon botën për t’i ndëshkuar shqiptarët (pa asnjë arsye të vetme), të cilët me të drejtë po kërkojnë që gjuha shqipe të jetë e barabartë me gjuhën maqedone dhe që shqiptarët të jenë të barabartë  si komb shtetformues sikurse maqedonët. Kjo është përmbjta e Platformës së subjekteve politike shqiptare, të cilat kanë fituar zgjedhjet parlamentare të Maqedoni, më 11 dhjetor 2016.
Këtë me të drejtë po e kërkojnë shqiptarët në Maqedoni. Dhe, këtë të drejtë “nuk ka qare” pa ua përmbushur presidenti racist Gjorgje Ivanov, sepse  shqiptarët në Maqedoni  (mbi 50%) janë komb, jo kurrfarë minoriteti etnik sikurse serbët, malazezët, turqit etj. Ndryshe, Gjorgje Ivanov dhe mbështetësit e tij naconalistë ekstremë, do të përballen me ndarjen e Maqedonisë. Nuk ka zgjidhje tjetër politike pa plotësimin e kërkesave të shqiptarëve, të sanksionuara në Paltformën e partive politike shqiptare, të cilat i ka pranuar edhe  partneri i tyre politik Zoran Zaev.
Pra, për të mos ndodhur një gjë e tillë-ndarja, Amerika, BE-ja dhe NATO-ja, do të duhej ta detyronin presidentin Gjorgje Ivanov, që ta miratonte Platformën e subjekteve politike shqiptare, që kanë hyrë në aleancë me  partinë fituese maqedonase LSDM të Zoran Zaevit, në mënyrë që t’ia jipte mandatin për formimin e qeverisë kryeliderit të kësaj partie, në përputhje me Kushtetutën në fuqi të Maqedonisë (1991).</TEXT>
<DATE>2017-03-09</DATE> 
</DOC>