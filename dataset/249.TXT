<DOC>
<DOCNO>249</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/tirana-i-quan-qesharake-shpifjet-maqedonase-per-terroristet-ne-shqiperi-337364/</URL>
<TITLE>Tirana i quan “qesharake” shpifjet maqedonase për “terroristët” në Shqipëri</TITLE>
<TEXT>“…është në interesin tonë e të gjithë rajonit që Maqedonia ta tejkalojë këtë krizë dhe t’i rikthehet procesit të integrimit euro-atlantik. Shqipëria, si vend anëtar i NATO-s dhe faktor stabiliteti në rajon do të vazhdojë të kontribuojë për sigurinë në këtë pjesë të Ballkanit,” tha Ambasada Shqiptare në Shkup, .
“Dëshirojmë dhe urojmë që të gjithë qytetarët në Maqedoni të jetojnë me të drejta të plota e me dinjitet në vendin e tyre por theksi është tek ‘të gjithë’, përfshirë shqiptarët si popullsi shtet-formuese në atë vend. Gjuha e urrejtjes nuk ka vend në një shtet demokratik dhe drejtësia duhet të kujdeset që ta parandalojë atë, pasi ne e dimë nga eksperienca se ajo errëson arsyen dhe vjedh të vërtetën duke sjellë vetëm vuajtje,” shkruhet në fund të përgjigjes së saj për Zhurnal.mk.
Javëve të fundi, përkatësisht që prej partitë shqiptare nuk arritën që të gjejnë pajtim me VMRO-DPMNE për të kushtet shqiptare për të formuar qeverinë e koalicionit me partinë  e Nikolla Gruevskit, dhe sidomos prej se BDI, LR-PDSh vendosën që të marrin pjesë në qeverinë e pritur të ardhshme, por të bllokuar nga Gjorge Ivanov, VMRO-DPMNE dhe vet Ivanov gjenden në një fushatë të egër në të akuzuarit e Shqipërisë për “përzierje” në punët e brendshme të Maqedonisë.
Edhe mjetet e informimit të këtij krahu politik maqedonas janë bërë pjesë e kësaj fushate e cila po merr një formë tejet të ashpër dhe po bëhet e përditshme.
E këtij lloji dhe në kuadër të kësaj fushate bëhen edhe deklaratat e gazetarëve si Vasko Eftov-it, i cili pretendon se grupe të armatosura Shqiptarësh nga Shqipëria qenkan formuar dhe kinse paskan në plan që të futen në Maqedoni.</TEXT>
<DATE>2017-03-10</DATE>
</DOC>