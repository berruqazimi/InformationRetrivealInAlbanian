<DOC>
<DOCNO>188</DOCNO>
<SOURCE>Tetova1</SOURCE>
<URL>http://www.tetova1.mk/2017/03/08/mpb-demanton-informacionet-se-ka-pasur-atentat-ndaj-nje-politikani/</URL>
<TITLE>MPB demanton informacionet se ka pasur atentat ndaj një politikani</TITLE>
<TEXT>Ministria e Brendshme ka demantuar informacionet se në Tetovë ka pasur atentat ndaj një politikani. Fotografitë e shpërndara në rrjete sociale dhe portale ku shihet një veturë e djegur me targa të Strugës, nuk është në pronësi të asnjë politikani. Sipas policisë, lajmi është keqinterpretuar nga që vetura e djegur me targa të Strugës është parë para shtabit të një partie politike. MPB konfirmon se motiv për djegien e veturës është një hakmarrje personale e një personi ndaj një punonjëse në një kompani të njohur nga Tetova. Policia është duke zhvilluar hetimet për kapjen e autorit.
</TEXT>
<DATE>2017-03-09</DATE> 
</DOC>