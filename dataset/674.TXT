<DOC>
<DOCNO>674</DOCNO>
<SOURCE>Telegrafi</SOURCE>
<URL>http://telegrafi.com/deputeti-vv-se-ben-nje-foto-personin-ligjerisht-te-vdekur-cili-qe-shtate-vite-lufton-per-tu-ngjalle/</URL>
<TITLE>Deputeti i VV-së bën një foto me personin “ligjërisht” të vdekur, i cili që shtatë vite lufton për t’u “ngjallë”!</TITLE>
<TEXT>Ai, në profilin e tij në Facebook, ka shkruar se “Rrahim Bajrami ishte në Komisionin për të Drejtat e Njeriut, Barazi Gjinore, Persona të Pagjetur dhe Peticione, ku me një dokumentacion voluminoz e paraqiti rastin e tij”.
Sipas tij, Bajrami ishte në kontest pronësor me vite të tëra dhe, në momentin që vërtetohet se prona ishte e tij dhe kur gjykata vendos që t’i kthehet prona, një gjykatës tjetër e shpall të vdekur.
“Po, po e shpall të vdekur në mënyrë që t’i bllokohet e drejta e tij pronësore”, ka theksuar Haskuka. “Tani plot shtatë vite ai mundohet të vërtetojë që është i gjallë. Ka ngritur padi ndaj gjykatësit, por tërë këto vite seanca nuk mbahet”.</TEXT>
<DATE>2017-03-22</DATE> 
</DOC>
