<DOC>
<DOCNO>1129</DOCNO>
<SOURCE>Telegrafi</SOURCE>
<URL>https://telegrafi.com/vetmia-e-demshme-sa-15-cigare-ne-dite/</URL>
<TITLE>Vetmia – e dëmshme sa 15 cigare në ditë</TITLE>
<TEXT>Hulumtimi i fundit në këtë temë ka treguar se vetmia e dëmton shëndetin sa edhe trashësia apo 15 cigare në ditë.

Shkencëtarët britanikë kanë konstatuar gjithashtu se të paktën tre miq të ngushtë në mënyrë të konsiderueshme e rrisin ndjenjën e lumturisë dhe të kënaqësisë me jetën.
Shoqëria e redukton nivelin e stresit, zvogëlon rrezikun e depresionit dhe individit i jep kuptim të jetës. Megjithatë, shumë njerëz nuk mbajnë kontakte me të njohurit dhe miqtë e vjetër, dhe nuk janë të aftë të gjejnë miq të rinj.

E vërejmë se me kalimin e viteve është më e vështirë të gjeni miqësi. Bëheni më kritik, më selektiv dhe personave të rinj u qaseni me shumë më tepër dyshim se më parë, gjë që në fund ju dëmton juve më së shumti.

Si të bëni miq?

Kontaktoni miqtë e vjetër – Atyre sigurisht do t’u vijë mirë ashtu si edhe juve. Nëse keni ndërprerë shoqërimin pa ndonjë arsye të veçantë, filloni të shoqëroheni përsëri.

Inkuadrohuni në ndonjë grup njerëzish – Miqësitë e mira janë më shpesh ato që në mesin e njerëzve ndajnë interesa dhe përvoja të ngjashme. Bashkojuni grupit të njerëzve, i cili ka të njëjtat interesa si ju dhe do të befasoheni këndshëm.

Inkuadrohuni në bisedë – Bëni pyetje dhe mos i harroni përgjigjet. Bisedat për gjëra të përgjithshme janë të shkëlqyeshme për fillimin e bisedës. Është e rëndësishme që të kushtoni vëmendje dhe ta përcillni atë që e thotë bashkëbiseduesi.

Shfrytëzoni çdo mundësi për t’u shoqëruar – Ndoshta më me dëshirë do të qëndronit në shtëpi të mbuluar me një batanije dhe të shikonit televizor, por kështu nuk do të bënit miq. Nëse nuk jeni tipi i personit që i pëlqen të shkojë në klube, ftoni ndonjë grup të miqve tek ju apo organizoni takime në natyrë. /Telegrafi/</TEXT>
<DATE>2017-12-08</DATE> 
</DOC>