<DOC>
<DOCNO>1866</DOCNO>
<SOURCE>GazetaExpress</SOURCE>
<URL>http://www.gazetaexpress.com/sport/guardiola-e-kritikon-mourinhon-teksa-e-lavderon-tottenhamin-dhe-chelsean-474869/</URL>
<TITLE>Guardiola e kritikon Mourinhon teksa e lavdëron Tottenhamin dhe Chelsean</TITLE>
<TEXT>City është duke fluturuar në vendin e parë në renditjen tabelore të Premier Ligës, me 11 pikë para Manchester Unitedit, pasi ka shënuar 16 fitore në 17 ndeshje, transmeton Express.

Skuadra e Guardiolas e pret Tottenhamin të shtunën dhe fitorja e mundshme do ta vendoste Cityn 21 pikë para Spursave në tabelë.  

Derisa i lavdëroi lojtarët e Mauricio Pochettinos dhe Antonio Contes, Guardiola e kritikoi Mourinhon dhe Unitedin, sipas Mirror.

“Mendoj se Tottenham, bashkë me Chelsea, janë ekipet më të mira që duan të luajnë futboll. Ata nuk i presin tjetër të luajnë, duan ta luajnë lojën e tyre. Për ne do të jetë një test tjetër i mahnitshëm [ndeshja ndaj Tottenham] pas asaj ndaj Swansea”, ka thënë Guardiola.
</TEXT>
<DATE>2017-12-15</DATE> 
</DOC>