<DOC>
<DOCNO>1933</DOCNO>
<SOURCE>Tetova1</SOURCE>
<URL>http://www.tetova1.mk/2017/12/15/tentoi-te-vriste-dy-te-rinj-kapet-15-vjecari-ne-durres/</URL>
<TITLE>Tentoi të vriste dy të rinj, kapet 15-vjeçari në Durrës</TITLE>
<TEXT>Policia ka vënë në pranga një 15 vjeçar i cili akuzohet se në bashkëpunim me një tjetër kanë tentuar të vrasin dy të rinj. Por fatmirësht kanë mundur të plagosin vetëm njërin prej tyre.

Njoftimi i plotë

Specialistët për Hetimin e Krimeve të Rënda në Drejtorinë Vendore të Policisë Durrës bënë të mundur ndalimin e shtetasit në kërkim:

• S.Th. 15 vjeç, banues në Durrës.

Shtetasi I mësipërm, më datë 04.10.2017, rreth orës 20:50, në lagjen Nr.18, Durrës në bashkëpunim me shtetasin Gj.Sh. (shpallur në kërkim dhe po punohet për kapjen e tij) 31 vjeç kanë tentuar të vrasin me armë zjarri shtetasit J.B. 29 vjeç, banues në Durrës dhe M.P. 23 vjeç, banues në Durrës.

Për pasojë është plagosur në këmbë shtetasi M.P.

Materialet I kaluan Prokurorisë së Rrethit Gjyqësor Durrës për veprime të mëtejshme për veprat penale ” Vrasja në rrethane të tjera cilësuese” në bashkëpunim e mbetur në tentativë dhe ” Prodhimi dhe mbajtja pa leje e armëve luftarake dhe e municionit” parashikuar në nenet 79/dh, 22, 25 dhe 278/ 5 të Kodit Penal
</TEXT>
<DATE>2017-12-15</DATE> 
</DOC>