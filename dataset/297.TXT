<DOC>
<DOCNO>297</DOCNO>
<SOURCE>OraInfo</SOURCE>
<URL>http://orainfo.com/4-mije-euro-qe-te-riparohen-e-ngjyrosen-veturat-e-thacit/</URL>
<TITLE>4 mijë euro që të riparohen e ngjyrosen veturat e Thaçit</TITLE>
<TEXT>Në tenderin e publikuar nga zyra e presidentit është planifikuar shuma prej katër mijë eurosh për të riparuar e ngjyrosur veturat zyrtare, shkruan Indeksonline.
Me këtë shumë do të riparohen e ngjyrosen 10 xhipa e 6 vetura të tjera. Në përshkrimin e lëndës janë dhënë gjithë detajet  e riparimeve që do të bëhen.
“Ngjyrosje e derës, riparim i xhamave të blinduar, ngjyrosje e kapakut të bagazhit,  montim i folive,  riparimi i ulëseve…”, janë vetëm disa prej shërbimeve të cilat janë planifikuar me këtë shumë.
Tenderi është publikuar me 9 mars, mirëpo ende nuk dihet për operatorin i cili do të përzgjidhet për të kryer këto shërbime të zyrës së presidentit.</TEXT>
<DATE>2017-03-11</DATE>
</DOC>