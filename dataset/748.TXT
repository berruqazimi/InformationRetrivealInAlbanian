<DOC>
<DOCNO>748</DOCNO>
<SOURCE>Telegrafi</SOURCE>
<URL>http://telegrafi.com/prangoset-sulmuesi-shoferit-te-ambasadores-turke-ne-maqedoni/</URL>
<TITLE>Prangoset sulmuesi i shoferit të ambasadores turke në Maqedoni</TITLE>
<TEXT>Është arrestuar sulmuesi i cili para disa orëve sulmoi brutalisht vozitësin e ambasadores turke në Maqedoni, mëson Shenja.
Sulmi ka ndodhur para Ministrisë së Kulturës ku ka qenë e parkuar vetura e tipit “Mercedes” me targa diplomatike dhe në të cilën kanë qenë të vendosur flamuj turk. Sulmuesi në fjalë me nervozizëm ka tentuar t’i heq flamujt nga vetura e Ambasadores së R.Turqisë, duke thënë se “këtu është Maqedoni”, por nuk është lejuar nga shoferi. Me këtë rast i dyshuari e ka sulmuar shoferin brutalisht me grushte në pjesën e kokës dhe është larguar menjëherë nga vendi i ngjarjes.</TEXT>
<DATE>2017-03-23</DATE> 
</DOC>
