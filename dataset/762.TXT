<DOC>
<DOCNO>762</DOCNO>
<SOURCE>OraInfo</SOURCE>
<URL>http://orainfo.com/ne-prizren-gjenden-mbetjet-mortore-te-pese-personave/</URL>
<TITLE>Në Prizren gjenden mbetjet mortore të pesë personave</TITLE>
<TEXT>Mbetjet mortore do të barten për obduksion dhe analiza të AND-së, ka thënë Gërxhaliu për Radion Evropa e Lirë.
Këto mbetje u gjetën në pesë varreza të ndara. Dyshohet se i takojnë personave të zhdukur.
Gërmimet në lokacion filluan në orët e hershme të së enjtes dhe përfunduan gjatë ditës.
Identiteti i mbetjeve mortore të gjetura është ende i panjohur dhe për më shumë do të dihet pas përfundimit të analizës së AND-së.
Në procesin e zhvarrosjes morën pjesë përfaqësuesit e komisioneve qeveritare të Prishtinës dhe Beogradit si dhe përfaqësuesit e EULEX-it.</TEXT>
<DATE>2017-03-23</DATE> 
</DOC>
