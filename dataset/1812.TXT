<DOC>
<DOCNO>1812</DOCNO>
<SOURCE>Telegrafi</SOURCE>
<URL>https://telegrafi.com/deklarohen-te-pafajshem-te-dyshuarit-per-vrasjen-e-aulon-zekes/</URL>
<TITLE>Deklarohen të pafajshëm të dyshuarit për vrasjen e Aulon Zekës</TITLE>
<TEXT>Dy të miturit e dyshuar për vrasjen e Aulon Zekës, nuk e kanë pranuar fajësinë në seancën fillestare, e cila u mbajt sot në Gjykatën Themelore në Prishtinë.

Lajmin për KALLXO.com e bëri të ditur avokati mbrojtës, Gjuran Dema.


KALLXO.com ka kontaktuar edhe me përfaqësuesin e palës së dëmtuar, avokatin Skender Musa.

“Familja e të ndjerit Aulon Zeka, presin proces të drejtë dhe të paanshëm”, tha Musa.

Ky proces gjyqësor po zhvillohet me dyer të mbyllura, derisa bëhet e ditur se seanca e radhës është caktuar më 29 dhjetor.

Aulon Zeka u vra më 16 shtator në Prishtinë.

Dy persona ngarkohen për vrasjen e Aulon Zekës, ndërsa një tjetër për moslajmërim të kësaj vepre penale.

Një seancë tjetër e këtij gjykimi ishte mbajtur më 6 dhjetor.


Sot para Pallatit të Drejtësisë u protestua dhe u kërkua drejtësi për Aulon Zekën.</TEXT>
<DATE>2017-12-15</DATE> 
</DOC>