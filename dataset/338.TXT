<DOC>
<DOCNO>338</DOCNO>
<SOURCE>Tetova1</SOURCE>
<URL>http://www.tetova1.mk/2017/03/14/tetova-e-2001-vs-tetova-2017/</URL>
<TITLE>Tetova e 2001 vs Tetova 2017</TITLE>
<TEXT>Pikërisht sot më 14 mars, 16 vjet më parë në Tetovë filluan krismat e para të Ushtrisë Çlirimtare Kombëtare (UÇK), krisma këto që nuk tronditën vetëm Tetovën dhe Maqedoninë por edhe rajonin në përgjithësi dhe më gjërë.
Ndërsa sot, pas 16 viteve kemi një Tetovë të lënur mbas, të pa zhvilluar, me papunësi të madhe, me një intensitet të madh të shpërnguljes së shqiptarëve në perëndim, pa asnjë investim kapital, pa ekonomi të zhvilluar, pa fabirka dhe prodhimtari, pa kanalizime (ujërave të zeza dhe atmosferikë) e pa infrastrukturë, pa parqe dhe trotuare, pa parkingje dhe pushimore.
Sot pas 16 viteve kemi Tetovë që ende se ka zgjidhur problemin e ujët të pijshëm, që s’ka zhvillim të turizmit malor (Kodra e diellit). Kemi Tetovë me veprimtari të paligjshme dhe tepër të dëmshme për një shoqëri normale, siç janë: alkoli, kamata, korrupsion, degradim moral e shoqëror. Kemi Tetovë me kazino dhe bastore sportive në çdo lagje, me një spitalin klinik që është në gjendje kome dhe një deponi e cila për çdo ditë ngulfatë banorët e Tetovës me rrethinë.
Kjo është Tetova e UÇK-së së vitit 2001!</TEXT>
<DATE>2017-03-14</DATE> 
</DOC>