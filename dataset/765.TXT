<DOC>
<DOCNO>765</DOCNO>
<SOURCE>OraInfo</SOURCE>
<URL>http://orainfo.com/ne-peje-treni-godet-veturen-nje-person-lenduar/</URL>
<TITLE>Në Pejë treni godet veturën, një person i lënduar</TITLE>
<TEXT>Aksidenti ka ndodhur në fshatin Pavlan të komunës së Pejës pak para orës 13:00. Lajmin për Klan Kosovën e ka konfirmuar zëdhënësi i policisë për rajonin e Pejës, Xhevat Ibraj.
“Një person është i lënduar, ndërsa ndihma e parë i është dhënë në vendin e ngjarjes. Lëndimet i ka në trup dhe në kokë, por nga informacionet e para që kemi ai është jashtë rrezikut për jetë”, ka thënë Ibraj.
“Hetuesit e policisë janë në vend të ngjarjes dhe pas marrjes së të gjitha informacioneve detajet do të përcjellën për media përmes komunikatës nga policia”.</TEXT>
<DATE>2017-03-23</DATE> 
</DOC>
