<DOC>
<DOCNO>1010</DOCNO>
<SOURCE>Tetova1</SOURCE>
<URL>http://www.tetova1.com/2017/12/06/nato-apel-ballkanit-zbusni-tensionet-sduam-lufte/</URL>
<TITLE>NATO, apel Ballkanit: Zbusni tensionet, s’duam më luftë</TITLE>
<TEXT>Sekretari i Përgjithshëm i NATO-s, Jens Stoltenberg u ka bërë thirrje vendeve të Ballkanit që të zbusin tensionet.
Në një konferencë për shtyp në Bruksel, në ditën e dytë të takimit të ministrave të Jashtëm të vendeve anëtare të NATO-s, Stoltenberg u bëri thirrje të gjitha palëve të bëjnë çdo përpjekje për reduktimin e tensioneve dhe shmangien e retorikës nxitëse.
“Duhet të siguroheni që ne të mos shohim më një konflikt të armatosur në këtë rajon”, ishin fjalët e Stoltenberg.
Më tej, ai theksoi se “përgjegjësinë kryesore” e kanë vendet e rajonit, por NATO do të jetë atje për të ndihmuar dhe për të mbeshtetur Ballkanin Perëndimor të shmangë çdo lloj konflikti të armatosur. 
</TEXT>
<DATE>2017-12-08</DATE> 
</DOC>