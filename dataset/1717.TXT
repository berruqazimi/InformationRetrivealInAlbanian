<DOC>
<DOCNO>1717</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme/vjen-kerkesa-e-pare-per-doreheqjen-e-visar-ymerit-474481/</URL>
<TITLE>Vjen kërkesa e parë për dorëheqjen e Visar Ymerit</TITLE>
<TEXT>Anëtarja e kësaj organizate, Hatixhe- Latifi Pupovci përmes rrjetit social Facebook ka kërkuar haptazi që Ymeri, të jap dorëheqje.

“Visar ke përgjegjësi për këtë që po ndodh në Lëvizje. Jep Dorëheqje”, shkruan ajo.


Kjo deklaratë e saj vjen, pasi Visar Ymeri në intervistën e tij mbrëmë në Rubikon të KTV'së dukshëm u pozicionua kundër ish- liderit të VV-së, Albin Kurti.

Ymeri mbrëmë paralajmëroi se “asnjëri nga individët nuk duhet ta shohë veten më të rëndësishëm se organizata”, përfshirë ish-kreun e partisë, Albin Kurti.

Ai tha se Kurti, apo kushdo tjetër, nuk mund ta privatizojë Vetëvendosjen.

"Qëllimi ynë parësor është emancipimi shoqëror. Këtë nuk mund ta bëjmë duke e privatizuar organizatën. Aq më pak duke e privatizuar idenë, e cila është e paprivatizueshme", është shprehur ai.


Lexo më shumë në: http://www.gazetaexpress.com/lajme/vjen-kerkesa-e-pare-per-doreheqjen-e-visar-ymerit-474481/?utm_source=referral&utm_medium=web&utm_campaign=copyright</TEXT>
<DATE>2017-12-13</DATE> 
</DOC>