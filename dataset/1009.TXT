<DOC>
<DOCNO>1009</DOCNO>
<SOURCE>Tetova1</SOURCE>
<URL>http://www.tetova1.com/2017/12/06/kina-paralajmeron-shba-te-per-jerusalemin/</URL>
<TITLE>Kina paralajmëron SHBA-të për Jerusalemin</TITLE>
<TEXT>Ministria e Jashtme e Kinës paralajmëroi se plani i Shteteve të Bashkuara të Amerikës (SHBA) për njohje të Jerusalemit si kryeqytetet të Izraelit “do të rrisë tensionet tanimë të pranishme në rajon”.
Zëdhënësi i ministrisë, Geng Shuang, gjatë një konference për shtyp deklaroi se “statusi i Jerusalemit është i ndërlikuar dhe sensitiv”.
“Të gjitha palët e përfshira, duhet të heqin dorë nga shembja e themeleve për zgjidhjen e çështjes së Palestinës, themele këto të cilat janë ndërtuar për një kohë të gjatë”, tha Geng, i cili i bëri thirrje Washingtonit “për veprime të kujdesshme për ruajtjen e paqes”.
“Jemi të shqetësuar që plani i SHBA-ve për njohje të Jerusalemit si kryeqytet të Izraelit do të rrisë tensionet tanimë të pranishme në rajon”, theksoi Geng, duke shtuar se Pekini zyrtar e mbështet formimin e shtetit të pavarur të Palestinës me kufijtë e vitit 1967 dhe me kryeqytet Jerusalemin Lindor.
Ndryshe, Shtëpia e Bardhë më herët ka deklaruar se presidenti amerikan Donald Trump ka dhënë urdhër për njohje të Jerusalemit si kryeqytet të Izraelit dhe për zhvendosje të ambasadës amerikane në Jerusalem. 
</TEXT>
<DATE>2017-12-08</DATE> 
</DOC>