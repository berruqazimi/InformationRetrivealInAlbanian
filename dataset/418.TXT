<DOC>
<DOCNO>418</DOCNO>
<SOURCE>Tetova1</SOURCE>
<URL>http://www.tetova1.mk/2017/03/15/avokatja-djemte-e-grupit-te-kumanoves-nuk-jane-terroriste-por-kunder-terrorizmit-video/</URL>
<TITLE>Avokatja: Djemtë e grupit të Kumanovës nuk janë terroristë, por kundër terrorizmit</TITLE>
<TEXT>Ka vazhduar edhe sot gjykimi për rastin “Kumanova”, me çrast para gjykatësit hetues dëshminë e ka dhënë edhe Genc Sefa, i cili në dëshminë e tij ka deklaruar se nuk ndjehet fajtor dhe nuk është terrorist.
Sefa madje ka thënë se grupi paraprakisht, para se të ndodhin zhvillimet me 9 dhe 10 maj kishin përgatitur një deklaratë të detajuar për të drejtat e shqiptarëve dhe për moszbatimin e Marrëveshjes së Ohrit. Ndërkohë avokatja Artene Ademi deklaroi sot se djemtë që akuzohen nuk janë terrorist por se janë kundër terrorizmit. Sipas saj djemtë kanë ardhur në Kumanovë për të bërë trysni tek politika për realizimin e të drejtave të shqiptarëve.
Sipas Ademit ky proces gjyqësor nuk do të përfundoj në bankat gjyqësore të Maqedonisë, por në gjykatat evropiane.</TEXT>
<DATE>2017-03-16</DATE> 
</DOC>