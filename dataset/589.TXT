<DOC>
<DOCNO>589</DOCNO>
<SOURCE>OraInfo</SOURCE>
<URL>http://orainfo.com/sot-hapet-zyrtarisht-fushata-elektorale-ne-drenas-ja-agjenda/</URL>
<TITLE>Sot hapet zyrtarisht fushata elektorale në Drenas, ja agjenda</TITLE>
<TEXT>Partia Demokratike e Kosovës fillon hapjen e fushatës zgjedhore me kandidatin Ramiz Lladrovci në Korroticë të Epërme, duke filluar nga ora 15:00.
Partia e dytë më e madhe e në vend Lidhja Demokratike e Kosovës do të bëjë hapjen e fushatës zgjedhore me kandidat Bedri Nika. Manifestimi do të mbahet në orën 12:00, ku i pranishëm do të jetë edhe kryetari, njëherësh kryeministër i vendit.
Edhe NISMA për Kosovën ka konfirmuar mbajtjen e tubimit të hapjes së fushatës zgjedhore.
Kandidati i kësaj partie është Isa Xhemajli. Tubimi do të fillojë në orën 14:00.
Për zgjedhjet e jashtëzakonshme në Komunë e Drenasit, do të garojnë edhe Elmi Thaçi nga AKR-ja, Vehbi Berisha nga Partia Fjala, dhe kandidati i pavarur Xhavit Drenori.</TEXT>
<DATE>2017-03-21</DATE> 
</DOC>

