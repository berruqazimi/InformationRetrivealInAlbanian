<DOC>
<DOCNO>79</DOCNO>
<SOURCE>Telegrafi</SOURCE>
<URL>http://telegrafi.com/arrestohet-nje-ruse-per-vrasjen-e-ambasadorit-karlov/</URL>
<TITLE>Arrestohet një ruse për vrasjen e ambasadorit Karlov</TITLE>
<TEXT>Mediat citojnë burime të paidentifikuara policore, të cilët thonë se gruaja, e identifikuar vetëm si Yekaterina B, 33-vjeçare është arrestuar në Ankara.
Raportimet thonë se e arrestuara dyshohet se ka pasur lidhje me policin Mevlut Altintas, i cili në dhjetor qëlloi për vdekje ambasadorin rus në Qendrën Kulturore në Ankara.
Gjatë sulmit, Altintas bërtiti “Mos e harroni Aleppon” dhe tha disa fjalë të tjera të cilat duket se i referohen përfshirjes së Rusisë në luftën në Siri.
Ai më pas u vra nga zyrtarët policorë.
Policia turke më herët ka njoftuar se ka arrestuar katër persona, përfshirë një polic, të cilët dyshohen se kanë qenë të përfshirë në vrasjen e ambasadorit Karlov.
</TEXT>
<DATE>2017-03-07</DATE> 
</DOC>