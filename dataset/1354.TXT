<DOC>
<DOCNO>1354</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme/shpend-ahmeti-shkon-ne-vetevendosje-1-ore-pas-te-tjereve-473058/</URL>
<TITLE>Shpend Ahmeti shkon në Vetëvendosje, 1 orë pas të tjerëve</TITLE>
<TEXT>Kryesia e Vetëvendosjes ka thirrur mbledhje pas furtunës që pati kjo parti, kur të premten u bënë publike raportet aspak të mira mes zyrtarëve të lartë.

Shumica i figurave kryesore të Vetëvendosjes deklaruan se a janë në krah të Albin Kurtit, apo grupit tjetër të Aida Dërgutit e Dardan Molliqajt, por Shpend Ahmeti s’e kishte bërë publik qëndrimin e tij.

I pari i Prishtinës, qëndroi krejt indiferent, së paku publikisht, ndaj përçarjeve në partinë e tij e edhe mbledhjen e sotme e neglizhoi.

Ahmeti arriti një orë pasi kolegët e tij kishin ardhur në seli.

Në këtë mbledhje pritet të diskutohet rreth përçarjeve nëpër të cilat po kalon Lëvizja Vetëvendosje e që u bënë publike vetëm pasi u nxor një bisedë ku Aida Dërguti e kishte quajtur m** Albin Kurtin.

Ndërkaq në mbledhje nuk është as personazhi kryesor i gjithë kësaj, Albin Kurti, pasi që gjendet në paraburgim, bashkë me të edhe Donika Kadaj.

Në mbledhje, po ashtu, nuk është as Aida Dërguti, e cila para pak çasteve bëri publike dorëheqjen e saj nga detyra e kryetares së degës në Vushtrri dhe nga Kryesia e kësaj partie.
</TEXT>
<DATE>2017-12-10</DATE> 
</DOC>