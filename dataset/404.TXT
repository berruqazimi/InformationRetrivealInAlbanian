<DOC>
<DOCNO>404</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/ivanov-nga-azerbajxhani-maqedonia-eshte-shembull-per-standardet-e-dyfishta-341067/</URL>
<TITLE>Ivanov nga Azerbajxhani: Maqedonia është shembull për standardet e dyfishta</TITLE>
<TEXT>Duke folur për të ardhmen e marrëdhënieve ndërkombëtare, përmes prizmit të gjeopolitikës dhe gjeografisë, presidenti Ivanov, siç është theksuar në kumtesën e kabinetit të tij, e theksoi paradoksin me të cilin ballafaqohet Maqedonia lidhur me rendin liberal dhe dëshirën për liri.
Ivanov theksoi se pavarësia e Maqedonisë para 26 viteve filloi me shënimin e liberalizmit politik dhe të rendit liberal, ndërsa ideja për liri pati fuqi që ta transformojë shoqërinë tonë. Maqedonia u bë kryesuese e integrimit evropian dhe euroatlantik në rajon, tha Ivanov, por megjithatë u ballafaqua me një paradoks të madh, transmeton Gazeta Express.
“Maqedonia është rast i kolapsit të rendit liberal pas Luftës së Dytë Botërore. Maqedonia është vendi i vetëm, që në OKB nuk e ka të drejtën e identitetit personal. I kontestohet e drejta e vetëidentifikimit, e drejta themelore e çdo individi dhe e çdo shteti në rendin ndërkombëtar. Maqedonisë i është shkurtuar e drejta e prosperitetit. I janë bllokuar integrimi në NATO dhe BE. Kjo e dëshmon hipokrizinë e këtij rendi ndërkombëtar me standardet e dyfishta”, porositi presidenti Ivanov.
Megjithatë, shtoi Ivanov, rendi është në krizë, ndërsa vetë ideja e lirisë, duke pyetur nëse ky jostabilitet është vetëm episod i cili do të kalojë ose moment definimi në historinë e botës.
“Në kushte të krizës, ka vetëm dy ide të cilat mund t’i mobilizojnë njerëzit – shpresë dhe frikë. Sot, shpresa është gjithnjë e më e rrallë. Ndërsa sa më pak shpresë, aq më shumë frikë”, theksoi presidenti në fjalim.
Duke folur për Evropën, Ivanov theksoi se e ardhmja e saj duhet të shihet si periudhë e transformimit dhe përgatitjes për sfidat në mijëvjeçarin e tretë.
Gjatë vizitës së punës, presidenti Ivanoc do të realizojë takime bilaterale me presidentin e Republikës së Azerbajxhanit, Ilham Aliev dhe me presidentin e Shqipërisë, Bujar Nishani.</TEXT>
<DATE>2017-03-16</DATE> 
</DOC>