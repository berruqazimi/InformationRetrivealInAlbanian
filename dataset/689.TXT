<DOC>
<DOCNO>689</DOCNO>
<SOURCE>Telegrafi</SOURCE>
<URL>http://telegrafi.com/deshmitari-fundit-tregon-momentet-e-fundit-te-jetes-se-hitlerit-fotovideo/</URL>
<TITLE>“Dëshmitari i fundit” tregon momentet e fundit të jetës së Hitlerit </TITLE>
<TEXT>Rochus Misch mund të konsiderohet pa frikë si dëshmitari i fundit i momenteve të fundit të jetës së një diktatori, si Adolf Hitler.
Ai ishte bodyguard-i personal i Fuhrer-it, si dhe njeriu më besnik i tij i cili i njihte të gjitha detajet më intime njeriut më të fuqishëm të botës në ato vite.
Ai ka dhënë për mediat e huaja edhe dëshminë e tij të fundit për momentet më delikate të jetës së Hitlerit, si dhe ka treguar se si ai ka qenë njeriu që ka parë i pari por edhe i fundit trupat e vdekur.
Sipas tij, përcjell mapo.al, bëhet fjalë për trupat e Adolf Hitlerit dhe bashkëshortes së tij Eva Braun, të cilët gjatë momenteve kur Berlini po binte në duart e rusëve kryen vetëvrasje në bunkerin ku rrinin të izoluar.
Duke qenë një ‘nxënës’ korrekt i mësimeve të Führer-it të tij, si dhe njeriu që pa ngritjen dhe rënien e njeriut më të jashtëzakonshëm të Gjermanisë Naziste, Rochus Misch, ka zbuluar disa nga detajet intime dhe tepër private të jetës së çiftit Hitler-Braun, shoqëruar kjo edhe me foto.
Truproja personale e Adolf Hitlerit, Rochus Misch, ofron një vështrim intim në jetën e diktatorit nazist.
Nëpërmjet fotove origjinale ai tregon detaje nga jeta e Hitlerit dhe Eva Braun, ku ndër të tjera ata shihen tek rrinë në tarracën e rezidencës në Berghof, Bavari.
Në grupin e fotografive të pabesueshme është dhe takimi i fundit midis Fyhrerit dhe trupave të tij naziste që po luftonin për mbajtjen e Berlinit.
Misch ka qenë njeriu i fundit që e pa Hitlerin të vdekur kur trupi i tij ishte ende i ngrohtë dhe siç ka thënë dhe ai vetë: “Sytë e tij ishin ende të hapura dhe koka e tij kishte rënë përpara”.</TEXT>
<DATE>2017-03-22</DATE> 
</DOC>
