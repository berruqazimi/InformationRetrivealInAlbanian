<DOC>
<DOCNO>1914</DOCNO>
<SOURCE>TetovaSot</SOURCE>
<URL>http://www.tetovasot.com/2017/12/grubi-u-takua-me-senatorin-chiti-mbeshtetja-italiane-per-maqedoni-euroatlantike%E2%80%8B/</URL>
<TITLE>Grubi u takua me senatorin Chiti: Mbështetja italiane për Maqedoni euroatlantike​</TITLE>
<TEXT>Kryetari i Komisionit për Çështje Evropiane, z. Artan Grubi, bashkë me anëtarët dhe zëvendësanëtarët e Komisionit realizoi takim me delegacionin e Senatit të Italisë, të udhëhequr nga senatori z. Vanino Kiti, e në shoqërim të ambasadorit të Republikës së Italisë në Republikën e Maqedonisë, z. Karlo Romeo.

Në takimin, i përbashkët ishte konstatimi se Maqedonia dhe Italia kanë marrëdhënie të shkëlqyeshme miqësore në të gjitha sferat, me ç’rast në veçanti u theksua mbështetja e vazhdueshme italiane për pranimin tonë në NATO dhe BE.

Në atë kontekst, kryetari Grubi theksoi se Italia e mbështet integrimin e vendeve të Ballkanit Perëndimor në BE dhe NATO dhe ka rol aktiv në këtë proces, veçanërisht pas Samit të mbajtur në Trieste këtë verë, kur u vërtetua perspektiva evropiane e Ballkanit Perëndimor dhe kur u aprovuan paratë për lidhjet ndërmjet fqinjëve të Maqedonisë, siç është korridori 8, si dhe për bashkëpunimin në energjetikën në rajon.

Gjithashtu, u këmbyen mendime dhe qëndrime për gjendjet politike aktuale në Maqedoni, në aspekt të realizimit të reformave të nevojshme të BE-së nga Plani qeveritar 3-6-9, me qëllim që vendi vitin ardhshëm verës të marrë raport pozitiv nga Komisioni Evropian dhe datë për fillimin e negociatave për anëtarësim në BE.</TEXT>
<DATE>2017-12-15</DATE> 
</DOC>