<DOC>
<DOCNO>686</DOCNO>
<SOURCE>Telegrafi</SOURCE>
<URL>http://telegrafi.com/miliarderi-qe-nuk-mundi-te-blinte-perjetesine-edhe-pse-nderroi-zemren-shtate/</URL>
<TITLE>Miliarderi që nuk mundi të blinte “përjetësinë”, edhe pse ndërroi zemrën shtatë herë</TITLE>
<TEXT>Miliarderi filantrop dhe bankieri David Rockefeller ndërroi jetë në gjumë në shtëpinë e tij në “Poncantico Hills” në New York.
David Rockfeller vdiq të hënën në moshën 101 vjeçare, por duket se kjo jetëgjatësi i erdhi falë transplantit të zemrës për rreth 7 herë.
Hera e fundit kur ai kishte vendosur një zemër tjetër, ishte 25 gushti i vitit 2016, shkruan BW.
Edhe pse Rockfeller ishte miliarder dhe anëtar i familjeve prej më të pasura në botë, kjo nuk mundi t’ia blinte atij ‘përjetësinë’, ndonëse jetën e kishte zgjatur 7 herë me ndërrimin e zemrës që kishte arritur të jetonte jo pak por deri në moshën 101 vjeçare.
Ndërkohë ish-presidenti amerikan, George W Bush, si dhe gruaja e tij, Barbara, dhanë një deklaratë duke thënë se ata janë thellësisht të trishtuar për vdekjen e shokut të tyre të mrekullueshëm, shkruan BBC.
David Rockfeller ishte miliarder amerikan, i cili kishte në pronësi 100 mijë biznese dhe ka qenë gjithmonë në qendër të vëmendjes së mediave për pasurinë e tij kolosale.
Por kohët e fundit ai bëri bujë me mënyrën se si ai po zgjaste sa më shumë jetën e tij.
David Rockefeller u diplomua në Harvard në vitin 1936 dhe mori doktoraturën në ekonomi nga Universiteti i Çikagos në vitin 1940.
Rockefeller doli në pension në vitin 1981 në moshën 65 vjeçare. David ishte nip i vetëm dhe trashëgimtar i John Rockefeller.</TEXT>
<DATE>2017-03-22</DATE> 
</DOC>
