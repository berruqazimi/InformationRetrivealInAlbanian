<DOC>
<DOCNO>636</DOCNO>
<SOURCE>Tetova1</SOURCE>
<URL>http://www.tetova1.mk/2017/03/22/themelohet-shoqeria-kulturo-artistike-tearca/</URL>
<TITLE>Themelohet Shoqëria Kulturo Artistike “Tearca”</TITLE>
<TEXT>Kultura tradicionale e një populli, e një kombi, përmban doket dhe zakonet , mënyrën e jetës por edhe vallet e ndryshme të cilat me shekuj të tërë janë të kultivuara nga populli dhe të njejtat kanë shërbyer për promovimin e kulturës nëpër vende të ndryshme jasht rajonit. Nëpër periudha të ndryshme në Tearcë janë implementuar aktivitete të ndryshme kulturore, të cilat kanë pasur për qëllim kultivimin e riteve dhe traditave, me theks të veçant vallet e ndryshme të rajonit dhe më gjërë. Nga Marsi i vitit 2014, si rezultat i punës së palodhshme të iniciatorit z.Musa Ismaili, tani Kryetar i SHKA “Tearca” themeloi grup nxënësish të cilët filluan t’i mësojnë hapat e para të të vallëzuarit popullor. Çdo fillim ishte i vështirë, mungonin shumë gjëra për një organizim të mirëfilltë, mirëpo vullneti dhe dëshira për një prezentim të denjë të valltarëve të rinjë nga Tearca i bëntë ata të jenë këmbëngulës dhe t’i arrin qëllimet e vendosura. Si pikësynim i parë në atë vit ishte pjesëmarrja e grupit në manifestimin qendror të shkollës “Çengelkoj”, në Stamboll të Turqisë. Pas pjesëmarrjes me sukses në këtë ngjarje ndërkombëtare dhe entuziazmit të fituar si dhe mbështetja e madhe nga artdashës, u vendos që të vazhdohet me punë dhe të punohet për pregaditje të valleve tjera. Pasuan pas kësaj pjesëmarrje nëpër ngjarje të ndryshme që mbaheshin ne rajon si “Dita e Groshës”, “Patronati i shkollës së Tearcës”, 7 dhe 8 Marsi (Organizuar nga Komuna e Tearcës), si dhe pjesëmarrje të ndryshme të cilët kultivuan për rajonin dhe më gjërë. Vlerat dhe punën e krijuar duam që ta mbrojmë, dhe të veprojmë jo vetëm si një person fizik por të kemi mundësi të promovojmë dhe të jemi të qendrueshëm në periudhë më të gjatë, të kemi mundësi të aplikojmë në projekte dhe mundësi të ndryshme. Andaj, duke i pasur parasysh të gjitha këto kushte, nga 14.03.2017, themelohet zyrtarisht SHKA”Tearca”-Tearcë.
</TEXT>
<DATE>2017-03-22</DATE> 
</DOC>

