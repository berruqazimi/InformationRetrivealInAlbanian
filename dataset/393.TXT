<DOC>
<DOCNO>393</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/tmerri-i-vitit-97-pamjet-kur-frrok-cupi-ra-ne-priten-e-zani-caushit-video/</URL>
<TITLE>Tmerri i vitit ’97: Pamjet kur Frrok Çupi ra në pritën e Zani Çaushit</TITLE>
<TEXT>Të gjithë që kanë jetuar periudhën e tranzicionit në Shqipëri e mbajnë mend tmerrin e përjetuar nga bandat që të prisnin rrugën dhe të zbraznin xhepat. Por, jo në pak raste nga këto përplasje ka pasur edhe të vdekur.
Ishte mars i vitit 1997, kur i forti i Vlorës, Zani Çaushi, bashkë me bandën e tij kishin bllokuar urën e Mifolit dhe “krihnin” çdo kalimtar.
I tillë ishte edhe gazetari Frrok Çupi i cili ka rënë në pritën e Zanit.
Në videon e realizuar nga “Associated Press” dëgjohet qartë që në minutën e 02:09 të videos se si oficeri i policisë Ardian Liçaj negocion me Zanin me tone të larta dhe fjalor banal për të mundësuar kalimin e një makine tip “BMW”, e cila kishte brenda saj gazetarë vendas e të huaj, mes tyre edhe Frrok Çupi.
Në pamje merret kuptohet që po zhvillohet një debat i ashpër dhe dallohet lehtë arroganca e Zani Çaushit.</TEXT>
<DATE>2017-03-14</DATE> 
</DOC>