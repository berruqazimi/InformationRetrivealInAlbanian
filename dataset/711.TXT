<DOC>
<DOCNO>711</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/sekuestrohen-43-mije-euro-ne-vendkalimin-kufitar-tabanoc-344933/</URL>
<TITLE>Sekuestrohen 43 mijë euro në vendkalimin kufitar Tabanoc</TITLE>
<TEXT>Paratë janë gjetur në një makinë nën drejtimin e një shtetasi maqedonas i cili udhëtonte bashkë me një shtetas tjetër të Maqedonisë dhe një i Turqisë. Paratë ishin fshehur në një termos kafeje dhe në një kuti për sheqer.
Dogana informoi se vetëm shtetasi turk ka paraqitur se mban 9.000 euro dhe sipas dispozitave ligjore, paratë i janë kthyer. Kurse, 43.800 eurot e tjera për të cilat nuk ka pasur asnjë dokument , janë mbajtur përkohësisht.
Drejtoria Doganore filloi procedurën përkatëse.</TEXT>
<DATE>2017-03-23</DATE> 
</DOC>
