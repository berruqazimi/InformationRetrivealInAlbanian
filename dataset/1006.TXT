<DOC>
<DOCNO>1006</DOCNO>
<SOURCE>Tetova1</SOURCE>
<URL>http://www.tetova1.com/2017/12/06/humbin-postet-drejtoret-qe-nuk-flasin-anglishten/</URL>
<TITLE>Humbin postet drejtorët që nuk flasin anglishten</TITLE>
<TEXT>Drejtorët e ndërmarrjeve komunale do të humbin postet e tyre nëse deri me një shtator vitin e ardhshëm nuk do të mësojnë gjuhen angleze. Niveli i njohjes së gjuhës së huaj, të dëshmuar me certifikate valide, duhet të jetë të paktën B2, sipas sistemit të vlerësimit APTIS.
Afati për plotësimin e detyrimit për të njohur gjuhën angleze për drejtorët e ndërmarrjeve komunale parashihet në ndryshimet dhe plotësimet e Ligjit për ndërmarrjet komunale, të përgatitur nga Ministria për transport dhe lidhje, të botuar kohëve të fundit në Regjistrin kombëtarë elektronik.
Zëdhënësi i Ministrisë për Transport dhe Lidhjeve, Kire Kocevski, thotë se neni 4 i ligjit në fjalë, duhet të rishikohet. Kocevski shton se propozimi duhet të jetë bërë nga Ministria për shoqëri informatike dhe administrate, duke u bazuar në ligjin për nëpunësit administrativ.
“Njohja e gjuhës angleze është kusht për drejtorët e ndërmarrjeve komunale. Por, risia është se ata që nuk do ta mësojnë gjuhën angleze, në afat brenda një viti dhe të sigurojnë certifikatë valide. Nëse ata nuk e sigurojnë këtë certifikatë, sipas ligjit u pushon mandati”, sqaron Kocevski. 
</TEXT>
<DATE>2017-12-08</DATE> 
</DOC>