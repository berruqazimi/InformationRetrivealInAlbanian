<DOC>
<DOCNO>1413</DOCNO>
<SOURCE>Telegrafi</SOURCE>
<URL>https://telegrafi.com/zaev-duhet-gjetur-zgjidhje-per-demarkacionin/</URL>
<TITLE>Zaev: Duhet gjetur zgjidhje për Demarkacionin</TITLE>
<TEXT>Kryeministri i Maqedonisë, Zoran Zaev, tha se sot me liderët kosovarë kanë diskutuar në detaje se si të forcojnë bashkëpunimin mes dy vendeve.

Ai ka theksuar se ka marrë mbështetje nga presidenti i Kosovës Hashim Thaçi për uljen e pritjes së udhëtarëve dhe mallrave.
Po ashtu shefi i ekzekutivit maqedonas tha se do të vazhdojë mbështetja e ndërsjellë drejt integrimit euro-atlantik.
Ai theksoi se biseduan edhe për dialogun mes Kosovës dhe Serbisë, çështjen e hapur mes Kosovës dhe Malit të Zi për demarkacionin për të cilin tha se duhet gjendur një zgjidhje.</TEXT>
<DATE>2017-12-12</DATE> 
</DOC>