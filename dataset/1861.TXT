<DOC>
<DOCNO>1861</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme/zgjedhjet-presidenciale-ne-rusi-fushata-nise-te-henen-474850/</URL>
<TITLE>Zgjedhjet presidenciale në Rusi, fushata nis të hënën</TITLE>
<TEXT>Datat janë konfirmuar sot nga Këshilli Federativ në Rusi.

Rezoluta nga ky këshill pritet të bëhet publike më 18 dhjetor, kur edhe do të nisë zyrtarisht fushata.

Presidenti rus, Vladimir Putin, ka deklaruar më 6 dhjetor se ai do të garojë për një mandat tjetër, derisa ka gjasa të mëdha të fitojë përsëri.

Gjatë ditës së djeshme, Putin u ka thënë gazetarëve se ai do të garojë si kandidat i pavarur dhe jo si i nominuar nga partia Rusia e Bashkuar që kontrollohet nga Kremlini.

Disa e kanë konsideruar njoftimin e Putinit si lajmërim, se kjo mund të jetë strategji e tij për të ardhmen, ashtu që të kandidojë përsëri më 2024.

Politikani opozitar, Aleksei Navalny, synon të jetë pjesë e garës, ndonëse Komisioni Qendror Zgjedhor, ka thënë se ai nuk mund të kandidojë për shkak të një dënimi kriminal që beson se ishte i motivuar politikisht.
</TEXT>
<DATE>2017-12-15</DATE> 
</DOC>