<DOC>
<DOCNO>563</DOCNO>
<SOURCE>Tetova1</SOURCE>
<URL>http://www.tetova1.mk/2017/03/21/njesia-speciale-luanet-iu-kercenuan-me-lufte-partive-politike-shqiptare-shqiptareve-republikes-se-shqiperise/</URL>
<TITLE>Njësia speciale “Luanët” iu kërcënuan me luftë partive politike shqiptare, shqiptarëve, Republikës së Shqipërisë</TITLE>
<TEXT>Njësia speciale “Luanët” përmes një reagimi me shkrim kanë kërkuar që ambasadori i Republikës së Shqipërisë menjëherë të kërkoje falje ose të përjashtohet nga Republika e Maqedonisë, transmeton Tetova1.
“Për shkak të seriozitetit të situatës politike në Republikën e Maqedonisë ndjejmë nevojën që t`i drejtohemi qytetarëve maqedonas. Duke mos marr asnjërën anë të partive politike do të kritikohen të gjitha pa përjashtim, duke përfshirë edhe presidentin e shtetit, pasi që marrja e qëndrimit të Njësisë speciale Luanët është vetëm për interesat e Republikës së Maqedonisë dhe qytetarëve të saj pa dallime fetare, racore, politike ose etnike.
E ftojmë presidentin e Republikës së Maqedonisë edhe pse me vonesë që ta thirre ambasadorin e Republikës së Shqipërisë dhe prej tij të kërkoje falje publike në emrin e Republikës së Shqipërisë për përzierjen në punët e brendshme të Republikës së Maqedonisë dhe hedhjen urgjente të Platformës së Tiranës. Në të kundërtën, ambasadori i Republikës së Shqipërisë menjëherë të përjashtohet prej shtetit tonë.
Partitë shqiptare të ndalojnë me retorikën nacionaliste dhe të kthehen drejtë bashkëjetesës dhe respektimit të Kushtetutës dhe ligjeve në Republikën e Maqedonisë dhe të heqin dorë nga ideja utopike e Shqipërisë së Madhe. Duhet që ta dinë se unitariteti dhe pavarësia e shtetit me jetë do të mbrohet.
Kërkojmë nga partitë politike maqedonase që të ulen në tavolinën e përbashkët dhe t`i precizojnë linjat e kuqe në raport me interesat nacionale maqedonase dhe të drejtat e bashkësive etnike në Republikën e Maqedonisë. Me këtë që të mos lejojnë favorizimin e një bashkësie etnike përballë bashkësive etnike tjera.”, thuhet në reagim.</TEXT>
<DATE>2017-03-21</DATE> 
</DOC>