<DOC>
<DOCNO>795</DOCNO>
<SOURCE>OraInfo</SOURCE>
<URL>http://orainfo.com/hoxhaj-pergjigjet-vetevendosjes-pdk-fiton-zgjedhjet-kurdo-qe-ato-te-mbahen/</URL>
<TITLE>Hoxhaj i përgjigjet Vetëvendosjes: PDK fiton zgjedhjet kurdo që ato të mbahen</TITLE>
<TEXT>Zëvendëskryetari i Partisë Demokratike të Kosovës, Enver Hoxhaj në fjalën e tij drejtuar të pranishmëve në Konventën e tetë të punës të PDK-së ka thënë se në rast se Kosova do të shkonte në zgjedhje të parakohshme parlamentare PDK do t’i fitonte bindshëm zgjedhjet, raporton zeri.
Hoxhaj ka thënë se PDK ka ruajtur unitetin e saj dhe mbetet partia më e madhe politike në vend, me mbështetjen më të madhe elektorale.
“Ne vazhdojmë të mbesim partia më e madhe politike në vend, me shtrirje nacionale dhe me mbështetjen më të madhe elektorale. Ne e kemi ruajtur unitetin e partisë, dhe aktualisht jemi partia më e organizuar shqiptare në rajon. Ndoshta po e them para kohe që nëse ka zgjedhje të parakohshme, por të jeni të bindur se do të fitojmë bindshëm kurdo që mbahen ato”, ka deklaruar Hoxhaj.</TEXT>
<DATE>2017-03-25</DATE> 
</DOC>
