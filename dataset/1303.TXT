<DOC>
<DOCNO>1303</DOCNO>
<SOURCE>OraInfo</SOURCE>
<URL>http://orainfo.net/nje-person-ne-ferizaj-eshte-therur-me-thike/</URL>
<TITLE>Një person në Ferizaj është therur me thikë</TITLE>
<TEXT>Pas një mosmarrëveshjeje në mes dy personave në Ferizaj, njëri prej tyre është sulmuar fizikisht dhe ka përfunduar në spital.

Sulmuesi kishte therur me thikë viktimën, duke i shkaktuar lëndime të rënda trupore.

Viktima është për trajtim mjekësor në QKUK, ndërsa me vendim të prokurorit i dyshuari është dërguar në mbajtje.

Njoftimi i plotë:

Është arrestuar i dyshuari mashkull K/Shqiptar, pasi që i njëjti pas një mosmarrëveshje ka sulmuar fizikisht duke e therur me thikë viktimën mashkull K/Shqiptar. Viktima ka pësuar lëndime të rënda trupore dhe është dërguar për trajtim mjekësor në QKUK, ndërsa me vendim të prokurorit i dyshuari është dërguar në mbajtje.</TEXT>
<DATE>2017-12-10</DATE> 
</DOC>