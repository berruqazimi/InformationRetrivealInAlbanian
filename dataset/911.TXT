<DOC>
<DOCNO>911</DOCNO>
<SOURCE>Tetova1</SOURCE>
<URL>http://www.tetova1.mk/2017/03/27/zaev-per-danaslsdm-ka-qene-eshte-dhe-do-te-jete-parti-shtetformuese/</URL>
<TITLE>Zaev për Danas:LSDM ka qenë, është, dhe do të jetë parti shtetformuese</TITLE>
<TEXT>Kryetari i LSDM-së, Zoran Zaev, në një intrevistë për gazetën serbe Danas akuzoi VMRO-DPMNE-në se po instrumentalizon fëmijët në protesta dhe se duhet urgjentisht të formohet qeveria e re si një preventivë për dalje nga kriza që e ka futur vendin, Gruevski dhe udhëheqësia e VMRO-DPMNE-së, transmeton Gazeta Express.
“LSDM gjithmonë ka qenë dhe do të jetë parti shtetëformuese e cila mendon para së gjithash për interesat e qytetarëve dhe të shtetit. Për këtë arsye me kujdes jemi duke i lëvizur proceset demokratike. E dimë se me çfarë njerëz jo serioz nga ana tjetër kemi punë. Jemi duke bërë gjithçka që është në forcën tonë për të siguruar ndryshimin e pushtetit në mënyrë paqësore. Megjithatë, dua të them se këtë që janë duke e bërë Gruevski dhe VMRO-DPMNE në terren duke nxjerr edhe fëmijë në rrugë, nxënës që shpërndajnë rrugën e urrejtjes dhe padurimit etnik, tashmë është alarm për të gjithë se kriza duhet zgjidhur urgjentisht dhe do të bëjë gjithçka për të parandaluar dëme më të mëdha. Nëpërmjet institucioneve të sistemit, në pajtim me Kushtetutën pres që të zgjidhet qeveria e re”, theksoi Zaev.
Kryetari i LSDM-së përkujtoi se sot pritet që të zgjidhet kryetari i ri i Kuvendit, i cili do të hapë rrugën për formimin e qeverisë së re reformuese, që është e pritja e opinionit vendor dhe ndërkombëtarë.</TEXT>
<DATE>2017-03-27</DATE> 
</DOC>
