<DOC>
<DOCNO>1127</DOCNO>
<SOURCE>Telegrafi</SOURCE>
<URL>https://telegrafi.com/ilaci-per-diabet-eshte-zbuluar-se-sa-mund-te-eliminojne-peshe-trupore-njerezit-per-te-hequr-qafe-kete-semundje-te-rrezikshme/</URL>
<TITLE>Ilaçi për diabet: Është zbuluar se sa mund të eliminojnë peshë trupore njerëzit për të hequr qafe këtë sëmundje</TITLE>
<TEXT>Pa vetëdije dhe buzë vdekjes është shtrirë në spital dhe pastaj është krijuar panik i vërtetë te mjekët për shkak të tatuazheve në gjoksin e tij.

Testimi klinik, në të cilin kanë marrë pjesë afro 300 njerëz, ka treguar që programi intensiv i eliminimit të tepricës së peshës së trupit mund ta vërë diabetin e tipit 2 në remision, transmeton Telegrafi.
Rezultatet kanë zbuluar që kështu ka ndodhur te 86 për qind e njerëzve kur kanë humbur 15 ose më shumë kilogramë.

– Ky është zbulim premtues. Të dhënat e reja mund të sjellin revolucion të vërtetë në mënyrën me të cilën aktualisht shërojmë diabetin e tipit 2, ka thënë Roy Taylor nga Universiteti Newcastle.

Për të humbur në mënyrë efikase tepricën e kilogramëve, ata janë vënë në dietë me numër të vogël kalorish, e cila ka përfshirë shejkë të shëndetshëm dhe supa dhe të cilat kanë nënkuptuar që në ditë të marrin midis 823 dhe 853 kalorish në periudhën prej 5 muajsh.

Pas kësaj periudhe, sërish ngadalë kanë mundur të shtojnë ushqimin gjatë periudhës prej tetë javësh.

Nga ai moment, pacientët vetëm është dashur që të mbajnë peshën e re me ushqim të drejtë dhe me ushtrime të herëpashershme. /Telegrafi/</TEXT>
<DATE>2017-12-08</DATE> 
</DOC>