<DOC>
<DOCNO>176</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/jep-doreheqje-gjykatesja-qe-denoi-me-2000-euro-prokuroren-fatime-fetai-foto/</URL>
<TITLE>Jep dorëheqje gjykatësja që dënoi me 2000 euro prokuroren Fatime Fetai</TITLE>
<TEXT>Gjykatësja Tatjana Mihailova ka dhënë dorëheqje nga Gjykata Themelore, shkruan e përditshmja në gjuhën maqedonase “Utrinski Vesnik”. Arsyet e dorëheqjes akoma nuk janë bërë të ditura.
Ky veprim vjen pasi më shumë gjyqtarë u ankuan deri te Gjykatën e Lartë në lidhje me orarin vjetor që ishte përgatitur pikërisht nga Mihailova, ku atyre pa konsultim ju caktuan vende të reja pune. Mihailova është gjyqtare e rastit për dhunën në komunën Qendër, të hapur nga PSP, ku i dyshuar kryesor është ish kryeministri Nikola Gruevski.
Mihajlova në seancën e fundit kishte ndëshkuar Katica Janevan dhe Fatime Fetain me 2 mijë euro për “mospërfillje të gjykatës”.</TEXT>
<DATE>2017-03-08</DATE> 
</DOC>