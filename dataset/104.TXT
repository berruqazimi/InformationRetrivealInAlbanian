<DOC>
<DOCNO>104</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/universiteti-nene-tereza-ne-shkup-organizoi-manifestim-per-hir-te-dites-se-7-marsit-dhe-130-vjetorit-te-shkolles-shqipe/</URL>
<TITLE>Universiteti “Nënë Tereza” në Shkup organizoi Manifestim për hir të ditës së 7 Marsit dhe 130 vjetorit të shkollës shqipe</TITLE>
<TEXT>Ministri i Arsimit dhe Shkencës z. Pishtar Lutfiu, mori pjesë në organizimin e manifestimit nga Universiteti “Nënë Tereza” në Shkup me temë: “Rrita e Arsimit shqip në Shkup”, e cila u organizua në Qendrën Informative Kulturore (QIK) për hir të ditës së 7 Marsit dhe 130 vjetorit të shkollës shqipe.
Ministri Lutfiu theksoi se në këtë ditë, të gjithë së bashku kujtojmë mësuesit tonë të parë që na mësuan shkonjat shqipe, na mësuan poezitë e bukura dhe me shumë dashuri janë sjellur me ne për të na mësuar e kritikuar kur ne bënim gabime. Këtë ditë shënohet edhe 130 vjetori i hapjes së mësonjëtores së parë shqipe dhe viti themeltar i Universitetit “Nënë Tereza” në Shkup.
Kur kujtojmë 7 marsin e vitit 1887, mendja jonë është gjithmonë tek mësonjëtorja e parë shqipe e Korçës.  Hapja e shkollës shqipe të Korçës ishte një ngjarje e shënuar dhe një fitore për popullin shqiptar ngase deri më atëherë mësimet mbaheshin nëpër shtëpi private në mënyrë të fshehtë. Kështu që prej kësaj dite festohet 7 marsi si dita e mësuesit në përkujtim të kësaj ngjarje.
StictyBanner mes postimeve mobil
Sfida jonë sot është garantimi i cilësisë në arsim, si një domosdoshmëri në kuadrin e integrimit dhe arritjeve të standarteve europiane.
Populli ynë do ta kujtojë dhe do ta festojë diten e mësuesit shqiptar që është një ngjarje e madhe për historinë e arsimit dhe të kulturës shqiptare.
Poashtu, Ministri Lutfiu duke ju uruar 7 Marsin të gjithë profesorëve, mësuesve, pedagogëve, shprehu bindjen se shoqëria jonë ka një borxh të pashlyeshëm mirënjohje ndaj të gjithë atyre që sakrifikuan nga vetja e tyre për të mbrojtur vlerat e gjuhës, kulturës, hisorisë dhe traditat tona duke i përçuar ato brez pas brezi, dhe sado të tregojmë mirënjohje ndaj mësuesve tanë, do të mbetemi borxh përsëri.
Gëzuar 7 Marsin, dhe njëkohësisht edhe 130 vjetorin e shkollës së parë shqipe.</TEXT>
<DATE>2017-03-07</DATE> 
</DOC>