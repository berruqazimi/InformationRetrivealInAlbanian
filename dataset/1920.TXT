<DOC>
<DOCNO>1920</DOCNO>
<SOURCE>TetovaSot</SOURCE>
<URL>http://www.tetovasot.com/2017/12/sulmohet-15-vjecari-ne-nje-autobus-te-shkupit/</URL>
<TITLE>Sulmohet 15 vjeçari në një autobus të Shkupit</TITLE>
<TEXT>Disa persona të panjohur në moshë prej 15 deri 18 vjeç fizikisht kanë sulmuar një djalë 15-vjeçar në autobusin e NPT nr.65 i cili ka qarkulluar nga fshati Stajkovc deri te Qendra Transportuese – Shkup.

Nëna e djalit E.N (36) në polici e ka paraqitur sulmin që ka ndodhur rreth orës 13:20 kur në fshatin Hasanbeg në autobus kanë hyrë disa persona të panjohur të cilët pasi janë ngjitur në katin e sipërm fillimisht e kanë sulmuar të miturin, e pastaj edhe shokët e tij.

Djali ka marrë lëndime dhe në Spitalin e Përgjithshëm të Qytetit “Shën Naumi i Ohrit” i është dhënë ndihmë mjekësore. Ndërmerren masa për zbardhje të tërësishme të rastit.</TEXT>
<DATE>2017-12-15</DATE> 
</DOC>