<DOC>
<DOCNO>432</DOCNO>
<SOURCE>OraInfo</SOURCE>
<URL>http://orainfo.com/flasin-per-mundesite-e-bashkepunimit-rreth-menaxhimit-te-mbeturinave-foto/</URL>
<TITLE>Flasin për mundësitë e bashkëpunimit rreth menaxhimit të mbeturinave</TITLE>
<TEXT>“Ofrimi i shërbimeve publike për qytetarët e Zagrebit dhe menaxhimi me kompanitë publike me theks të veçantë shërbimeve publike për menaxhimin e mbeturinave, menaxhimin e ujërave të zeza, dhe menaxhimin e deponive kanë qenë në fokus të diskutimit dhe bisedës. Kemi folur edhe për mundësitë e bashkëpunimit dhe bartjes së përvojave kroate në menaxhimin e ndërmarrjeve publike dhe ofrimin e shërbimeve publike cilësore për qytetarët. Për më tepër pas këtij takimi, kam pasur rastin të shohë nga afër punën e kompanive publike të qytetit të Zagrebit në dy vizita”, ka shkruar Shala në profilin e vet në “Facebook”.
Shala ka bërë me dije së ka vizituar edhe deponinë për menaxhimin e mbeturinave dhe impiantin e trajtimit të ujërave të zeza në Zagreb. “Një nga këto vizita ka qenë ajo në deponinë për menaxhimin e integruar të mbeturinave, ku nga afër është parë i gjithë procesi i menaxhimit të deponisë, që nga pranimi i mbeturinave, deponimi i tyre, kompostimi dhe prodhimi i energjisë. Vizita e dytë ka qenë ajo në Impiantin e trajtimit të ujërave të zeza për qytetin e Zagrebit, ku është parë i gjithë procesi i trajtimit të këtyre ujërave të ndotura që nga grumbullimi, trajtimi mekanik, trajtimi biologjik, prodhimi i energjisë si dhe menaxhimi i mbetjeve në fund të procesit. Këto dy vizita kanë pasur një rëndësi të veçantë, meqenëse Kosova është në proces të ndërtimit të impianteve për trajtimin e ujërave të ndotura, dhe ku përvoja nga Kroacia do të ndihmonte në menaxhimin e këtyre impianteve, sikurse që kjo përvojë do të jetë e mirëseardhur edhe në menaxhimin e deponive për trajtimin e integruara të mbetjeve që janë në proces të planifikimit edhe në Kosovë”, ka shkuar Shala.</TEXT>
<DATE>2017-03-16</DATE> 
</DOC>