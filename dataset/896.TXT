<DOC>
<DOCNO>896</DOCNO>
<SOURCE>Tetova1</SOURCE>
<URL>http://www.tetova1.mk/2017/03/26/maktel-dikush-te-henen-do-qe-te-inskenoje-incident-dhe-konflikt-ne-maqedoni/</URL>
<TITLE>Maktel: Dikush të hënën do që të inskenojë incident dhe konflikt në Maqedoni?!</TITLE>
<TEXT>Portali Maktel shkruan se qarqe të pushtetit aktual duan që të inskenojnë konflikt përmes një incidenti. Lajmi i këtij portali ka bërë bujë dhe se është lansuar në formë spekulimi, transmeton INA.
Aty përmendet edhe emri i liderit të VMRO-DPMNE-së dhe ish-shefit të shërbimit sekret. Organet e sigurisë deri tani nuk kanë dhënë asnjë reagim apo për të kërkuar hollësi nga burimet që janë lansuar nga ky portal që konsiderohet si shpesh me informacione të pakonfirmuara.
Ashtu siç shkruhet më tej, qëllimi është që të inskenohet një incident në kufi me Kosovën dhe kjo të shfrytëzohet për skenare të tjera. Por nga ana tjetër, mësohet dhe thuhet se për këtë janë të informuar diplomatë perëndimor, NATO dhe qendra të tjera diplomatike, duke e konsideruar si një plan i lexuar dhe amator. Por portali shkruan se shpreson që kjo të mos ndodhë.</TEXT>
<DATE>2017-03-27</DATE> 
</DOC>
