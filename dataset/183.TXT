<DOC>
<DOCNO>183</DOCNO>
<SOURCE>Tetova1</SOURCE>
<URL>http://www.tetova1.mk/2017/03/08/gruevskin-nuk-po-e-refuzon-vetem-menduh-thaci/</URL>
<TITLE>Gruevskin nuk po e refuzon vetëm Menduh Thaçi?!</TITLE>
<TEXT>Kriza politike në Republikën e Maqedonisë është thelluar ende më shumë pas vendimeve skandaloze të VMRO-DPMNE-së, por edhe të presidentit të Republikës së Maqedonisë, Gjorgje Ivanov.
Ivanov ka vendosur që të mos ia jap mandatin liderit të opozitës maqedonase, Zoran Zaev edhe pse ai ka pasur dëshmi prej 67 nënshkrimeve të deputetëve që janë kusht kushtetues për formimin e qeverisë së re.
Arsyetimi i Gjorgje Ivanovit ishte platforma shqiptare e cila sipas tij rrezikon unitaritetin e Republikës së Maqedonisë dhe rendin kushtetues. Përndryshe, Ivanovi para disa kohësh ia dha mandatin Nikolla Gruevskit për të formuar qeveri, por të gjithë refuzuan që të futen në koalicion qeveritar me të. E vetmja parti politike e cila nuk është pyetur por edhe nuk ka refuzuar që të futet në koalicion me Nikolla Gruevskin është partia e Menduh Thaçit.
Nikolla Gruevski si partner lojal si duket në këto ditë të vështira e ka  vetëm liderin e PDSH-së Menduh Thaçin. Ali Ahmeti ka hequr dorë nga lojaliteti ndaj tij duke e pasur parasysh se ky lloj lojaliteti do ta dërgoje atë dhe partinë e tij në historinë e turpit të politikbërjes shqiptare në Maqedoni.</TEXT>
<DATE>2017-03-09</DATE> 
</DOC>