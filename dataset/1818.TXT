<DOC>
<DOCNO>1818</DOCNO>
<SOURCE>Telegrafi</SOURCE>
<URL>https://telegrafi.com/vetevendosje-dhe-aak-koalicion-ne-prishtine/</URL>
<TITLE>Vetëvendosje dhe AAK arrijnë marrëveshje për koalicion në Prishtinë</TITLE>
<TEXT>Kryetari i Prishtinës, Shpend Ahmeti ka bërë të ditur se kanë arritur marrëveshje për bashkëqeverisje me Aleancën për Ardhmërinë e Kosovës në Prishtinë.

Ahmeti tha se tashmë në Kuvendin  komunal kanë shumicën.
“Dje kemi arritur marrëveshjen për bashkëqeverisjen me Aleancen për Ardhmërinë e Kosovës në Prishtinë dhe tani mund të konfirmojmë që në Kuvendin Komunal kemi shumicën që do të na mundësojë zbatimin më të shpejtë të reformave dhe përmbushjen e zotimeve. Detajet e tjera do të bëhen publike pas mbledhjes inauguruese dhe para mbledhjes së parë të Kuvendit Komunal”, shkruan Ahmeti në Facebook. </TEXT>
<DATE>2017-12-15</DATE> 
</DOC>