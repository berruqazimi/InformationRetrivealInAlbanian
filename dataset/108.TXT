<DOC>
<DOCNO>108</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/marsh-protestues-i-iniciatives-per-nje-maqedoni-te-perbashket-ne-shkup/</URL>
<TITLE>Marsh protestues i iniciativës “Për një Maqedoni të përbashkët” në Shkup</TITLE>
<TEXT> Iniciativa civile “Për një Maqedoni të përbashkët” edhe sonte në Shkup mbajti marsh protestues kundër ndryshimit të Kushtetutës dhe dygjuhësisë në shtet.
Marshi filloi para Qeverisë së Republikës së Maqedonisë, ndërsa vazhdoi para Kuvendit.
Nga iniciativa i përsëritën kërkesat e tyre se janë për Maqedoni të përbashkët dhe para së gjithash kundër platformave të bëra me shtete të huaja. Theksuan se janë për platformë maqedonase të bërë në Maqedoni, e cila do t’i mbrojë interesat e të gjithë qytetarëve.
Përveç se në Shkup, sonte protesta me mbështetje për iniciativën civile janë mbajtur edhe në 20 qytete. Nga Iniciativa civile “Për një Maqedoni të përbashkët” paralajmëruan marsh protestues edhe nesër në orën 17:00.</TEXT>
<DATE>2017-03-07</DATE> 
</DOC>