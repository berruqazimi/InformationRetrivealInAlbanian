<DOC>
<DOCNO>939</DOCNO>
<SOURCE>OraInfo</SOURCE>
<URL>http://orainfo.com/vrasesi-drejtorit-te-arsimit-ne-prishtine-denohet-27-vjet-burgim/</URL>
<TITLE>Vrasësi i drejtorit të Arsimit në Prishtinë dënohet me 27 vjet burgim</TITLE>
<TEXT>Kallxo.com merr vesh se Gjykata e Apelit e ka vërtetuar dënimin ndaj Gani Sahitit, i dënuar me 27 vjet burgim për vrasjen e ish-drejtorit të Arsimit të Komunës së Prishtinës.
Në rigjykim, në tetor të vitit të kaluar, Sahiti ishte dënuar me 27 vjet burgim, një dënim më i butë ky nga gjykimi i parë kur ishte dënuar me 35 vjet heqje lirie.
Sahiti akuzohet se më 3 tetor 2011 në vendin e punës në mënyrë dinake dhe të paskrupullt privoi nga jeta Remzi Salihun, atëkohë drejtor i Drejtorisë së Arsimit në Komunën e Prishtinës.</TEXT>
<DATE>2017-03-27</DATE> 
</DOC>
