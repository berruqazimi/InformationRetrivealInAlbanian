<DOC>
<DOCNO>485</DOCNO>
<SOURCE>Tetova1</SOURCE>
<URL>http://www.tetova1.mk/2017/03/20/ku-eshte-zhdukur-zulfi-adili/</URL>
<TITLE>Ku është zhdukur Zulfi Adili?!</TITLE>
<TEXT>Ish deputeti i BDI-së, Zulfi Adili dhe njëri prej themeluesve të partisë UNITETI, Zulfi Adili si duket e ka përpirë toka, transmeton Tetova1.
Zulfi Adili ose Komandant Qufa pas nxjerrjes së një videoje nga Komandant Hoxha, Xhezair Shaqiri, për atentatorët e tij ka munguar në skenën politike dhe si duket ka pëkanqësi themelore me drejtuesit e Aleancës për shqiptarët, gjegjësisht me kryetarin e LR PDSH-së, Zijadin Sela.
Sela në intervistën e tij të fundit adresoi kritika indirekte në adresë të partisë Uniteti duke theksuar se Aleanca për shqiptarët ka dal dobët në njësinë zgjedhore 1 dhe 2, por nuk kam adresuar kritika tek partia Uniteti. Kjo gjë në politikë kuptohet si një kritikë indirekte publike.
Zulfi Adili ka pasur kundërshtime të ashpra brenda partisë me sekretarin gjeneral të partisë Uniteti, Muhamed Ismaili i cili para disa ditësh dha dorëheqje nga posti i sekretarit.
Pas të gjitha këtyre trazirave në Aleancën për shqiptarët, Zulfi Adili duke i ditur aktivitetet e tij brenda partisë, ka zgjedhur që të fshihet për një kohë të pacaktuar deri në pastrimin e terrenit për t`i ruajtur i njëjti favoret e tij në matematikat e reja qeveritare.</TEXT>
<DATE>2017-03-20</DATE> 
</DOC>