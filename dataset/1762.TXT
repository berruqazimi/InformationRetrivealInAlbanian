<DOC>
<DOCNO>1762</DOCNO>
<SOURCE>TetovaSot</SOURCE>
<URL>http://www.tetovasot.com/2017/12/cjane-keto-shkrime-provokuese-te-fahri-xharres/</URL>
<TITLE>Ç’janë këto shkrime provokuese të Fahri Xharrës</TITLE>
<TEXT>Nuk e kisha ndërmend tët’ përgjigjesha, pas gjithë atyre provokimeve e fjalëve ofenduese që m’i bëje në imboxin tim privat, për shkak dy gjërave: një, i poshtërruari të poshtërron, dy, e dimë se je i dëshmuar me fjalët e shkrimet e tua ofenduese e nënçmuese ndaj shqiptarëve myslimanë duke ju thanë turk, arab e ku e di çfarë tjetër. Sipas  shkrimeve të dërguara në imbox vëreja se dëshironi të na nervozoni e ofendoni për të polemizuar me ju.

E pra, para se të polemizojmë, na tregoni kush ju tha pa lejen e përshëndetjen tonë të hyni në faqen time të imboxit për të më ofenduar pa çik faji?, si mund të hyni në faqen e dikujt që se njihni ta shani e ofendoni pa mos e njohur personin? Po tamam, këtë e bëjnë vetëm pleqtë e paemancipuar, të paedukuar e të pacipë sikurse që është Fahri Xharrë plaku 67 vjeçar. Një fjali e urtë thotë: ka tipa të njerëzve që shpejt plaken e vonë piqen nga mëndja, njëri prej këtyre është Fahri Xharra, axha i gazetares partiake Arbana Xharra.

Pse ti, zotëri Fahri zihesh e fjalosesh me shqiptarët myslimanë?, më trego çfarë të kanë bërë ty, mos dikush prej shqiptarëve mysliman të ka ngucë në nder e familje?, besoj se jo. Të lutemi, leni rehat myslimanët, a s’ju bëjnë sytë dritë e të shihni se në çfarë halli janë, ata se dinë veten ku e kanë, i ka mbështjellur jeta e rëndë e varfërisë galuc e s’ju intereson kurrgjë përveç ekzistencës, e ju me prapështinë e shpirtit i urreni e i poshtërroni pa asgjë.

Pse ti Fahri Xharrë plaku që je me një këmbë në këtë jetë e me këmbën tjetër në jetën e të vdekurve nuk merr shembullin e Kimete Berishës së re, të kritikosh politikanët kosovar për gjithë këto fatkeqësi shpirtërore, morale, psikologjike e ekonomike?, frikohesh ë, si s’të vjen turp prej moshës 67 vjeçare të frikohesh, kundruall moshës së re të guximshme 25-30 vjeçare të Kimete Berishës. Cilët për ju janë më të këqinj e më të urryer: politikanët, udhëheqësit shtetëror kriminel të Kosovës, apo shqiptarët e varfër myslimanë? Normale se ju do përkrahëni politikejtë kriminelë për shkak frikës ose interesit.

P.S.

Feja apo kombi, shqiptar apo mysliman?

Ç’janë këto budallallëqe shekullore të popullit tonë: shqiptar apo mysliman, kombi a feja, nëse je kombëtar s’të duan fetarët, nëse je fetar të përqeshin kombëtarët, e kështu me rradhë. Pasi i kemi të dyjat: kombin edhe fenë, juve kombëtarëve do ju betohemi: për besën e Kanunin të Lekë Dukagjinit, a bën që njëherë e përgjithëmonë ta largoni pyetjen e pa përshtatshme e kontraverse jo vetëm për shqiptarët, por për tërë njerëzimin: kombi apo feja? Ju betohemi dhe juve fetarëve myslimanë për për Allah, Kuran e Muhamed, dhe juve krishterëve për Marien e Krishtin, a bën që edhe ju njëherë e përgjithmonë ta largoni pyetjen e pa pëlqyeshme e llojit të pyetjeve provokative të fesë dhe kombit. Pse provokative? Provokative për shkak se nuk është e logjikshme dhe e barabartë me përgjigjen. Kur pyetja është provokative dhe jo e barabartë, normale se dhe përgjigja do jetë provokative dhe e pa barabartë.

P.sh. japim pyetje të këtij lloji: a femra, a mashkulli?, a nata, a dita?, a hëna, a dielli?, a arti, a shkenca, a feja, a komöbi? Normale se pyetjet e lartpërmendura nuk do na japin përgjigje, përveç konflikteve. Prandaj i kishim lutur të gjithë kombëtarë e fetarë, intelektualë e religjiozë të mos fjalosen kot për kombin apo fenë, për shkak se këtu përveç fjalosjeve, qortimeve e ofendimeve s’ka përgjigje tjetër. Bindja fetare ka të bëjë me shpirtin individual, me botën metafizike kulturore shpirtërore, kurse kombi ka të bëje me gjuhën e trupin kolektiv, me botën fizike kulturore, shoqërore, sociale e kulturore, e kundërta e njërës ndaj tjetrës, e padukshmja e fshehura me të dukshmen të hapurën. Pyetja e logjikshme dhe e barabartë me përgjigjen do t’ishte nëse bëhet krahasimi i fesë me fenë dhe kombit me kombin: mysliman a katolik, krishter a budist, shqiptar apo serb, gjerman apo anglez.

 

P.S.1.

Pyetjet janë disa llojesh:

-Pyetje arsimtarësh apo profesorësh;

-Pyetje nxënësish apo studentësh;

-Pyetje nxitëse;

-Pyetje gjykuese;

-Pyetje provokuese;

-Pyetje nënçmuese;

-Pyetje kundërthënëse;

Pra, pyetja, kombi a feja, hyj në grupin e pyetjeve provokuese, prandaj s’ka përgjigje përveç kundërthënieve.

14 dhjetor 2017</TEXT>
<DATE>2017-12-14</DATE> 
</DOC>