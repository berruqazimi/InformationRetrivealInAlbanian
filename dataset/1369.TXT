<DOC>
<DOCNO>1369</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-shqiperia/5-mln-euro-n-eshte-kosto-per-te-mbuluar-projektin-e-librave-falas-oer-nxenesit-shqiptare-473059/</URL>
<TITLE>5 mln euro në vit është kosto për të mbuluar projektin e librave falas për nxënësit shqiptarë</TITLE>
<TEXT>Ministria e Arsimit po rishikon ligjin e arsimit parauniversitar për të bërë disa ndryshimeve, një prej të cilave është edhe ajo e teskteve falas për fëmijët. 

Në fakt ky është një propozim i Partisë Demokratike, që sipas Znj Vokshi duhet të përfshijë të gjithë arsimin parauniversitare dhe jo vetëm 4 klasa.  DemokratëT mendojnë se në këtë mënyrë do të ndihmonin 180.000 familje të cilët jetojnë me 3 dollarë në ditë.

Albana Vokshi: Llogarisim 1800 mijë familje. Secila familje shqiptare ka dy- tre fëmijë. Mendoni se 500 mijë fëmijë mund të sigurojnë libra dhe tekste shkollore.

Për LSI, botimet shkollore për të gjithë arsimin e detyruar nga klasa 1-9 është çështje morali.

Prof.Rrokaj tha se qeveria e ka detyrë të plotësojnë detyrimet për arsimin e fëmijëve.

Shezair Rrokaj: Ne duhet të dalim kryelartë si grup, pa dallim PS, PD, LSI. Ata janë fëmijët tanë dhe kjo është çështje morali shtetëror, dhe detyrimi shetëror. O do të jemi me ligjin ose ne të themi do bëjmë sikur.  Nuk kam marrë mandat të bëj sikur.

LSI kërkoi gjithashtu nga ministria e Arsimit një raportim të plotë për gjendjen e shkollave pas përmbytjen si dhe diskutime me shtëpitë botuese për të siguruar librat falas për nxënësit që kanë humbur tashmë tekstet dhe bazën materiale të shkollës
</TEXT>
<DATE>2017-12-10</DATE> 
</DOC>