<DOC>
<DOCNO>99</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/hetimet-ne-bdi-shfaqje-teatrale-me-regjisor-te-dobet-335332/</URL>
<TITLE>Hetimet në BDI, shfaqje teatrale me regjisor të dobët</TITLE>
<TEXT>"Mendoj se nuk është paralajmërim i sinqertë. Si duket BDI ende nuk e ka marrë veten nga rezultatet e dobëta për ta më 11 dhjetor dhe po vazhdon të bëjë gabime të njëpasnjëshme. Tani mundohet të aktrojë llogaridhënie përmes një shfaqje teatrale me regjisor të dobët. Hetimet më të mira për punën e funksionarëve të BDI-së dhe të çdo partie tjetër, i bëjnë votuesit dhe pas këtyre hetimeve, votuesit do ta shqiptojnë “aktvendimin” më meritor në ditën e zgjedhjeve", thotë Isen Saliu, analist politik për Gazeta Express.
Ndërsa politikologu Xhenis Sulimani thotë se po të ishte e sinqert BDI reformat do të duhet t'i niste kur në pushtet kishte persona që përmendeshin në të ashtu quajtura "bombat e opozitës". 
"Kujtojmë se si të dyshuar në rastin Magjar Telekom veç Musa Xhaferit si i dyshuar përmendet edhe kreu i vet partisë Ali Ahmeti. Kujtoj edhe vrasjen e komandant Shqiponjës, i cili pësoi dhe vra, pasi që tentoi që të ngre procesin e reformave në BDI. Reformat patjetër se janë të mirëseardhura për cdo parti dhe kontribuon në procesin e emokratizimit të partive dhe demokracisë në përgjithësi. Në parti si BDI e cila që nga ekzistimi është në pushtet është vështirë të ketë proces të mirëfillt demokratik/brendapartiak, kur dimë se procesi ka nisur me gkakderdhje, dhe se ish funksionarët dhe ata aktual tashmë kanë betonizuar vendet e tyre", thotë politikologu Xhenis Sulimani për Gazeta Express.
Përndryshe BDI ndodhet në prag të një hetimi të funksionarëve të ndryshëm të saj që kanë pasur përgjegjësi dhe pozita zyrtare që prej vitit 2002 e deri në 2017.</TEXT>
<DATE>2017-03-07</DATE> 
</DOC>