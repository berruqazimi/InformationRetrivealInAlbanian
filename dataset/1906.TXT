<DOC>
<DOCNO>1906</DOCNO>
<SOURCE>TetovaSot</SOURCE>
<URL>http://www.tetovasot.com/2017/12/simo-pershendet-miratimin-e-propizim-ligjit-per-gjuhet-nga-komisioni-per-ceshtje-evropiane/</URL>
<TITLE>SIMO përshëndet miratimin e Propizim ligjit për gjuhët nga Komisioni për çështje Evropiane</TITLE>
<TEXT>Sekretariati për Implementimin e Marrëveshjes së Ohrit (SIMO) përshëndet miratimin e Propozim Ligjit për përdorimin e gjuhëve në lexim të dytë pa asnjë ndryshim dhe amandament të pranuar nga ana e Komisionit për çështje Evropiane  të  Parlamentit të Republikës së Maqedonisë. Gjithashtu, presim që ky Propozim ligj që parasheh zyrtarizimin e gjuhës shqipe të miratohet në seancën plenare të Kuvendit të Republikës së Maqedonisë.

Miratimi i Propozim ligjit për gjuhët dëshmon edhe njëherë vullnetin politik të shumicës parlamentare për zbatimin e Marrëveshjes së Ohrit dhe reformave që janë të nevojshme për procesin integrues të vendit.

Ky propozim-ligj është një nga kushtet që duhet të plotësohet dhe të parashihet në Planin e Qeverisë reformatore 3-6-9 për integrimin e vendit në Bashkimin Evropian.</TEXT>
<DATE>2017-12-15</DATE> 
</DOC>