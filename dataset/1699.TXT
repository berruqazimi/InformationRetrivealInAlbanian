<DOC>
<DOCNO>1699</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme/vv-ne-aksion-perkrahesit-e-albin-kurtit-po-mbledhin-nenshkrimet-per-keshillin-e-pergjithshem-474473/</URL>
<TITLE>VV në aksion: Përkrahësit e Albin Kurtit po mbledhin nënshkrimet për Këshillin e Përgjithshëm</TITLE>
<TEXT>Deputetët Liburn Aliu dhe Fitore Pacolli janë aktivizuar për këtë nismë, të cilët sot janë parë në sallën e Kuvendit duke shkuar te secili deputet i partisë për të marr nënshkrimet.

Dje pas një interviste të kreut të Partisë, Visar Ymeri, zyrtarët e Vetëvendosjes shpërthyen nëpër rrjetet sociale.

Pasi disa prej përkrahësve të Albin Kurtit i reaguan kryetarit Ymeri se kishte përkrahur grupin e Dardan Molliqajt që po e kundërshtonin kandidimin e Kurtit për kryetar të partisë.

Teksa deputetët e VV’së po përplasen edhe publikisht mbledhja e Këshillit të Përgjithshëm është ajo cfarë po kërkohet të mbahet.

Ishte fillimisht deputeti Fisnik Ismajli i cili mbrëmë propozoi një nismë të tillë, duke i thënë Liburn Aliut se nuk e di pse po ankohen publikisht kur mund të nisin mbledhjen e 40 nënshkrimeve për Këshilline Përgjithshëm.

Me mbledhjen e Këshillit të Përgjithshëm, pritet të diskutohet e edhe të merren vendime rreth ngjarjeve të fundit që e kanë ndarë Lëvizjen Vetëvendosje në dy grupe; atë të Albin Kurtit të përkrahur fuqishëm nga Liburn Aliu, Xhelal Sfecla, Fitore Pacolli, Albulena Haxhiu, Tinka Kurti dhe tjetri është grupi i Dardan Molliqajt i përkrahur nga Aida Dërguti, Fisnik Ismaili, Visar Ymeri.
</TEXT>
<DATE>2017-12-13</DATE> 
</DOC>