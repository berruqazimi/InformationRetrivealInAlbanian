<DOC>
<DOCNO>54</DOCNO>
<SOURCE>Tetova1</SOURCE>
<URL>http://www.tetova1.mk/2017/03/06/ksl-te-ruhet-unitariteti-i-shtetit/</URL>
<TITLE>KSL: Të ruhet unitariteti i shtetit</TITLE>
<TEXT>Konfederata e sindikatave të lira të Maqedonisë ka shprehur shqetësimin e saj për krizën politike dhe ka kërkuar zgjidhje më të shpejtë për dalje nga gjendja e tanishme dhe stabilizim të shtetit në të gjitha bazat me një angazhim maksimal nga të gjithë faktorët përgjegjës në korniza të kompetencave kushtetuese dhe ligjore, transmeton Tetova1.
Pastaj, theksuan nga Konfederata, fuqishëm të mbahet llogari për ruajtjen e unitaritetit të shtetit, që është një parim themelor i ndërtuar në Kushtetutën e Republikës së Maqedonisë si dhe barazi për të gjithë qytetarët e vendit tonë, sipas parimit të multietnitetit, me të cilën janë të garantuar të drejtat e të gjithë qytetarëve që jetojnë në Republikën e Maqedonisë, që nënkupton për maqedonasit, shqiptarët, turqit, serbët, romët, boshnjakët dhe vllehët.
“KSL fuqishëm qëndron në përcaktimin dhe mbrojtjen e parimeve kushtetuese dhe garancive me të cilat është vërtetuar se vendi i jonë është shtet i përbashkët për të gjithë që jetojnë në të, ndërsa sipas kësaj edhe të gjithë kemi obligim të përbashkët për ta ndërtuar dhe ruajtur. Në pajtim me përcaktimet statusore, të cilat dalin nga parimet e Kushtetutës dhe ligjet e shtetit tonë, si dhe konventave ndërkombëtare, KSL i fton anëtarët e sindikatave që janë anëtare e Konfederatës, si dhe anëtarët e sindikatave tjera që janë organizuar në lidhje tjera ose janë të pavarura, që në mënyrë aktive të përfshihen në mbrojtjen e stabilitetit dhe unitaritetit e shtetit të përbashkët”, thuhet në njoftim.</TEXT>
<DATE>2017-03-07</DATE> 
</DOC>