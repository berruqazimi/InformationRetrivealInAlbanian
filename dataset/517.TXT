<DOC>
<DOCNO>517</DOCNO>
<SOURCE>Telegrafi</SOURCE>
<URL>http://telegrafi.com/drama-ne-aeroplanin-e-air-serbia-po-fluturonte-nga-beogradi-per-ne-londer/</URL>
<TITLE>Dramë në aeroplanin e “Air Serbia”, po fluturonte nga Beogradi për në Londër</TITLE>
<TEXT>Katër pasagjerë të “Air Serbia”, i cili fluturoi nga Beogradi për në Londër, u arrestuan pas zbritjes në aeroportin e Londrës “Heathrow”.
Për udhëtarët në fjalë, shkruajnë mediat e huaja, përcjell Telegrafi, të cilët supozohet të jenë qytetarë britanikë me origjinë pakistaneze, janë arrestuar për kërcënim potencial për sigurinë.
Bëhet e ditur se situata gjatë fluturimit dy orësh ishte e tensionuar, ka pasur edhe një grindje mes pasagjerëve.
Kur aeroplani u ul më në fund në Londër, të gjithë pasagjerëve u është kërkuar të qëndrojnë në vendet e tyre dhe më pas hyri policia dhe i arrestoi të katër pasagjerët. </TEXT>
<DATE>2017-03-20</DATE> 
</DOC>