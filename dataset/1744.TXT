<DOC>
<DOCNO>1744</DOCNO>
<SOURCE>OraInfo</SOURCE>
<URL>http://orainfo.net/paralajmerimi-amerikan-ballkani-ne-rrezik-per-lufte-me-2018/</URL>
<TITLE>Paralajmërimi amerikan: Ballkani në rrezik për luftë më 2018</TITLE>
<TEXT>Siç pretendohet, në grupin e kërcënimeve bëjnë pjesë rreziqet e shkaktuara me trazira të mundura politike dhe dhunë ekstremiste në Ballkan, jostabiliteti i të cilit më herët shumë herë e ka tronditur botën.

Të dhënat në raport janë marrë në bazë të hulumtimit të Qendrës për Aksione Preventive të Këshillit amerikan për Marrëdhënie Ndërkombëtare, dhe e kanë punuar ekspertët për politikë të jashtme.

Në kategorinë e prioritetit më të madh gjenden tetë konflikte të mundura dhe kriza, para se gjithash konflikti i SHBA me Korenë Veriore dhe fqinjët, sepse rreziku nga konflikti nuklear po rritet gjithnjë e më shumë, ndërsa presidentët e SHBA dhe Koresë Veriore Donald Trump dhe Kim Jong Un janë shumë të paparashikueshëm dhe gjithnjë e më shumë po e provokojnë njëri tjetrin.

Në atë grup gjendet edhe konflikti i mundshëm i armatosur i SHBA dhe Iranit, sajber sulmet në infrastrukturën e rrjeteve të SHBA, si dhe konflikti me dashje dhe pa dashje i Rusisë dhe anëtarëve të NATO’s.

Gjithashtu, në grupin e kërcënimeve të prioritetit të lartë janë edhe konflikti i armatosur në Detin Jugor Kinez, sulmet terroriste në SHBA dhe në ndonjë nga aleatët e tyre duke marrë parasysh se islamistët nuk ndalen me kërcënime me sulme, eskalimi i konfliktit në Siri, konfliktet e reja në Afganistan.

Në kategorinë e dytë gjendet rreziku pasojat e të cilit do të ishin më të vogla se në nivelin e parë, ku hyjnë konfliktet në Ukrainë, Jemen, Mjanmar, dhuna në mes të kurdëve me forcat e Irakut dhe Turqisë, Izraelit me Hezbollahun, si dhe rritja e tensioneve në mes të izraelitëve dhe palestinezëve në përgjithësi.

Në kategorinë e tret të rreziqeve potenciale përveç Ballkanit gjenden kryesisht shtetet afrikane siç janë rreziqet e sulmeve terroriste të Boko Haram’it dhe sulmet tjera të islamistëve</TEXT>
<DATE>2017-12-14</DATE> 
</DOC>