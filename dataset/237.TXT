<DOC>
<DOCNO>237</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/vmro-dpmne-lsdm-ja-e-fsheh-marreveshjen-sepse-ka-elemente-kunder-interesave-nacionale/</URL>
<TITLE>VMRO-DPMNE: LSDM-ja e fsheh marrëveshjen sepse ka elemente kundër interesave nacionale</TITLE>
<TEXT>Në reagimin e deklaratës së nënkryetares së LSDM-së Radmilla Shekerinska, VMRO-DPMNE-ja kumtoi se pranimi i platformës nga Tirana nga ana e LSDM-së shkakton tensione dhe shqetësim serioz midis qytetarëve, duke i përfshirë edhe ata anëtarë dhe votues të LSDM-së të cilët ndihen të mashtruar.
“Populli është i  mençur dhe kupton se Shekerinska dhe LSDM-ja e fshehin marrëveshjen sepse ajo përmban elemente të cilat në kundërshtim me interesat nacionale dhe shtetërore. Asnjë deklaratë e zbrazët e Radmilla Shekerinskës nuk do ta zvogëlojë shqetësimin e qytetarëve për ardhmërinë e Republikës së Maqedonisë. Shekerinska e bën edhe sot atë që më së mirë e din dhe e praktikon dy dekada e gjysmë për ta manipuluar opinionin për dobi politike”, thuhet në reagimin e VMRO-DPMNE-së.
Në vend që ta shpërfillni shtetin dhe popullin e Maqedonisë te përfaqësuesit e huaj, shton VMRO-DPMNE-ja, është mirë që Shekerinska pas aq kohe politikëbërje të ulet dhe të mundohet të bëjë diçka të dobishme për shtetin e saj.</TEXT>
<DATE>2017-03-09</DATE> 
</DOC>