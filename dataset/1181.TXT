<DOC>
<DOCNO>1181</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/zejdi-afer-largimit-nga-levizja-472450/</URL>
<TITLE>Zejdi afër largimit nga Lëvizja Besa!?</TITLE>
<TEXT>Pengesa kryesore e Zejdit është pikërisht një pjesë e krahut të degëve të Shkupit që udhëhiqet nga nënkryetari i partisë Zeqirija Ibrahimi i cili edhe në të kaluarën ka qenë një nga kundërshtarët më të mëdhenjë të Zejdit në strukturat brenda partiake. Ashtu siç mësojmë edhe nga burimet e afërta me Lëvizjen Besa se pikërisht dalja si kandidat për kryetar të Çairit nga ana e Zeqirija Ibrahimit ka qen pikërisht për të pamundësuar kandidimin e Skender Rexhepit për kryetar të Çairit, njofton Ilirianews.mk.

Njohës të mirë të raporteve brenda Lëvizjes Besa poashtu shprehen se prej themelimit të partisë ka patur një përplasje mes shoqatave “Vizion-M” prej nga rrjedh nënkryetari Ibrahimi dhe Klubit “Elita” që ka udhëhiqur dhe tani është kryetar nderi Zejdi.

Një gjë është e sigurtë se pas gjithë kësaj e vetmja figurë që mund të mbajë unitetin e strukturave si në bazë ashtu edhe në udhëheqsinë e Lëvizjes Besa është pikërisht kryetari i tanishëm Bilall Kasami, i cili është treguar i vendosur që të eliminohen elementet e shoqatave brenda partisë dhe partia të hapet për figura të reja të cilat do jenë reflektim i realitetit si të antarsisë por edhe të popullatës shqiptare me gjitha vlerat të cilat i posedojnë. Sipas gjitha gjasave shkaku i këtyre elementeve progresive me orientim të qartë pro perëndimor Bilall Kasami do i hyjë garës pa konkurrencë për të qenë kryetar i partisë pas kongresit që duhet të mbahet në vitin 2018
</TEXT>
<DATE>2017-12-10</DATE> 
</DOC>