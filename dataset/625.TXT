<DOC>
<DOCNO>625</DOCNO>
<SOURCE>Tetova1</SOURCE>
<URL>http://www.tetova1.mk/2017/03/22/bilt-ballkani-mund-te-kallet-lehte-fitili-eshte-ne-shkup/</URL>
<TITLE>Bilt: Ballkani mund të kallet lehtë, fitili është në Shkup</TITLE>
<TEXT>Liderët evropian kanë një zgjedhje të qartë në Ballkan ose do të merren me problemet e tyre ose problemet ballkanike do të merren me to, komentoi diplomati suedez Karl Bilt, transmeton Tetova1.
Bilt, ashtu si transmetuan mediet serbe, theksoi se luftërat si ato para 27 viteve nuk do të përsëriten në Ballkan.
“Gjendja sot është e ndryshme prej asaj se si ishte atëherë. Por, tashmë disa herë në histori kemi pasur mundësi që të shohim se si një individ mund të ndez zjarrin i cili pastaj vështirë se mund të ndalohet. Dikur në Sarajevë, Gavrilo Princip ka nisur luftën botërore kur e ka mbytur vojvodën Franc Ferdinand. Edhe sot rajoni është bërë lehtë i ndezshëm, zjarri mund të niset në Shkup”, theksoi ai.
Diplomati përkujtoi se në Samitin në Selanik në vitin 2003 është dhënë premtimi për anëtarësimin e të gjitha vendeve ballkanike në BE dhe se është me rëndësi që një premtim i tillë edhe më andej të mbahet.
“Pasi që problemet ballkanike u qetësuan, liderët e Bashkimit Evropian supozuan se paqja është siguruar. Qasja e tyre rutinë ndaj Ballkanit në esencë ka sjell deri te ruajtja e status quo-së”, theksoi Bilt.</TEXT>
<DATE>2017-03-22</DATE> 
</DOC>

