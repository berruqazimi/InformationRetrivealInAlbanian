<DOC>
<DOCNO>1456</DOCNO>
<SOURCE>GazetaExpress</SOURCE>
<URL>http://www.gazetaexpress.com/lajme-nga-maqedonia/levizja-besa-kshz-me-mbledhje-jotransparente-dhe-jashte-syve-te-opinionit-publike-473590/</URL>
<TITLE>Lëvizja BESA: KSHZ-ja me mbledhje jotransparente dhe jashtë syve të opinionit publike</TITLE>
<TEXT>"Pas debatit të hapur kohëve të fundit rreth vendimit për ndarje të bonuseve për anëtarët e Komisionit Shtetëror Zgjedhor në mbledhje jotransparente dhe jashtë syve të opinionit publike, Lëvizja Besa e sheh të rrugës të shpreh qëndrimin se:

     Antarja e KSHZ-së e propozuar nga Lëvizja Besa, znj. Ermira Asani Salija, nuk është pjesë e këtij vendimi skandaloz për arsye se nuk ka qenë prezente në mbledhjen e mbajtur ku është vendosur për shpërblimet në forma të bonuseve apo mëditjeve  për anëtarë KSHZ-së.

Edhe përkundër faktit që ky vendim mundësoi që antarja e KSHZ-së znj.Asani Salija të përfitojë dy mëditje, ajo është deklaruar publikisht se mjetet e përfituara nuk i ka marrë por i ka hapur mundësi ligjore Qeverisë për ti rikthyer përsëri në konton e KSHZ-së dhe me këtë mund të konstatojmë se ato mjete nuk janë marrë dhe përdorur nga antarja e propozuar nga Lëvizja Besa në KSHZ.

Dorheqjet e fundit të anëtarëve tjerë të Komisionit do ishin të sinqerta dhe të drejta nëse e bënin veprimin e njejtë me znj.Asani Salija duke mos u pranuar bonuset por duke i mundësuar në forma ligjore të rikthehen në llogarinë e KSHZ-së. Çdo tërheqje nga KSHZ duke mos i rikthyer mjetet e përfituara nga vendimi skandaloz Lëvizja Besa e konsideron vetëm ikje nga përgjegjsia dhe barra finansiare për këto lukse të disa individëve të papërgjegjshëm duhet t’i paguajnë taksapaguesit, pra çdo qytetar i Republikës të Maqedonisë.", thuhet në kumtesën e lëshuar për mediat e vendit nga Lëvizja BESA.


Njëkohësisht Lëvizja Besa i bën thirrje qeverisë që të fillon procedurën juridike për të rikthyer këto para në arkën e shtetit dhe jo të lejojë gostitjen e njerëzve që në disa cikle zgjedhore kanë bërë shkelje të proceseve zgjedhore
</TEXT>
<DATE>2017-12-12</DATE> 
</DOC>