<DOC>
<DOCNO>23</DOCNO>
<SOURCE>Tetova1</SOURCE>
<URL>http://www.tetova1.mk/2017/03/05/gjimnazistet-kumanovare-pa-objekt-shkolle/</URL>
<TITLE>Gjimnazistët kumanovarë pa objekt shkolle</TITLE>
<TEXT>Gjimnazistët e shkollës “Sami Frashëri” dhe “Nace Bugjoni” ,në Kumanovë, që disa kohë po ndjekin procesin arsimor në ish hapësirat e zyrave të Kombinatit Bujqësor. Sipas gjimnazistëve, këto hapësira nuk janë aspak të përshtatshme për procesin mësimor.
“Na mungon kabineti shkollor, na mungon salla sportive dhe më e keqja është se kjo shkollë ndodhet afër rrugës dhe dëgjohet shumë zhurmë nga jashtë.” , tha Arta Selmani, nxënëse në gjimnazin “Sami Frashëri”.
Që nga viti 2004, ky gjimnaz pritet të dislokohet në objektin e ish-kazermave . Kryetari i Këshillit të Prindërve, Afrim Emini tha se gjatë ditëve në vijim , Këshilli do t’i drejtohet Ministrisë së Arsimit dhe nëse kjo kërkesë prap nuk do të mirret parasysh atëherë do të organizohen protesta.
Safet Neziri, nga Ministria e Arsimit tha se procesi ka ngecur në Ministrinë e Transportit dhe Lidhjeve.
“Të gjitha hapat kanë ngelë në Ministrinë e Mbrojtjes. Momentalisht i tërë dokumentacioni është transferuar nga Agjencioni për planifikim deri te Ministria e Mbrojtjes, për ta miratuar planin e detajuar urbanistik dhe për të marrë miratim apo leje dhe nga Ministria e Mbrojtjes, sepse kazerma është në pronësi të Ministrisë së mbrojtjes.” ,tha Safet Neziri nga MASH,
Mirëpo nga Ministra e Transportit dhe Lidhjeve nuk pati asnjë reagim.</TEXT>
<DATE>2017-03-06</DATE> 
</DOC>