<DOC>
<DOCNO>417</DOCNO>
<SOURCE>Tetova1</SOURCE>
<URL>http://www.tetova1.mk/2017/03/15/mbi-30-mije-qytetare-te-tearces-dhe-jegunovcit-pa-sherbime-te-zjarrefikesve-dhe-ndihmen-e-shpejte/</URL>
<TITLE>Mbi 30 mijë qytetarë të Tearcës dhe Jegunovcit pa shërbime të zjarrëfikësve dhe Ndihmën e Shpejtë</TITLE>
<TEXT>Në fundjavë, në një aksident automobilistik që ndodhi në fshatin Bjellovisht të Komunës së Jegunovcit u desht që të intervenojnë Ndihma e Shpejtë dhe Shërbimi i Zjarrëfikësve të Tetovës. Intervenimi duhet të bëhej në largësi prej 21KM nga qyteti i Tetovës ku janë të stacionuara këto dy shërbime dhe që mer kohë afër 45 minuta derisa të arrihet.
Largësia e madhe dhe koha e gjatë që mer për intervenim mund t’ju kushtoj me jetë së paku 30 mijë banorëve të Komunës së Tearcës dhe Jegunovcit që janë të privuar nga pasja e Shërbimit Zjarrëfikës dhe Ndihmës së Shpejtë.
Shqetësimin për këtë gjë e ka ngritur edhe Shefi i Shërbimit të Zjarrëfikësve të Tetovës, Uka Aliti i cili ka thënë se në Komunën e Tearcës duhet të ketë sëpaku një ministacion të Zjarrëfikësve me qëllim që shërbimet e këtij lloji të jenë më afër qytetarëve.
“Misioni ynë është ti mbrojmë njerëzit, nga fatkeqësitë, dhe për këtë duhet që edhe organet tjera t na ndihmojnë që të jemi sa më afër qytetarëve” ka thënë Aliti për Tetova1.
Në anën tjetër qytetarët shprehen të shqetësuar edhe për shërbimin e Ndihmës së Shpejtë pasi në raste të sëmundjeve natën ata duhet të udhëtojnë më shumë se 20 kilometra deri te Qendra Spitalore në Tetovë. </TEXT>
<DATE>2017-03-16</DATE> 
</DOC>