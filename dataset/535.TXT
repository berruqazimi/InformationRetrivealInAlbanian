<DOC>
<DOCNO>535</DOCNO>
<SOURCE>OraInfo</SOURCE>
<URL>http://orainfo.com/limaj-thaci-po-tenton-ta-permiresoj-imazhin-transformimin-e-fsk-se/</URL>
<TITLE>Limaj: Thaçi po tenton ta përmirësoj imazhin me transformimin e FSK-së</TITLE>
<TEXT>Kjo sipas tij, pasi Thaçi i ka parë gabimet që ka bërë me demarkacionin, Gjykatën Speciale dhe asociacionin, transmeton lajmi.net
Në një postim në facebook ai ka thënë se të gjitha daljet publike të Thaçit, e kanë si synim mashtrimin.
“Kjo ka vetëm një përgjigje, ky njeri tashmë po e sheh se ka shkuar shumë larg me gabimet dhe dëmet që ia ka sjell Kosovës, si p.sh: Demarkacioni, Gjykata Speciale, Zajednica dhe tashmë e ka parë se këto dëme nuk mund ti fshehë më dhe si rezultat i këtyre ka humbur dhe po e humb me shpejtësi mbështetjën në popull. Njerëzit po ia kthejnë shpinën, prandaj iniciativa për Ushtrinë është ide e kompanisë së P.R-it të tij, që sa do pak të tentojnë me ia përmirësu imazhin që ju ka rrënuar”, ka shkruar Limaj në facebook.
Lexo postimin e plotë nga Fatmir Limaj:
Së paku që pesë vite ka qenë e mundur që FSK-ja të transformohet në ushtri në këtë mënyrë siq është propozuar tani.
Pse nuk e ka bërë këtë ish-kryeministri kur ka qenë në detyrën e tij, asgjë nuk ka ndryshuar nga koha kur ky ka qenë kryeminister, edhe tani të njëjtat pengesa janë.
Atëherë pse gjithë këtë zhurmë dhe propagandë, e lloj lloj argumente që sot po i bën ish-kryeministri, pse nuk i bënte këto kur e kishte për detyrë?
Kjo ka vetëm një përgjigje, ky njeri tashmë po e sheh se ka shkuar shumë larg me gabimet dhe dëmet që ia ka sjell Kosovës, si p.sh: Demarkacioni, Gjykata Speciale, Zajednica dhe tashmë e ka parë se këto dëme nuk mund ti fshehë më dhe si rezultat i këtyre ka humbur dhe po e humb me shpejtësi mbështetjën në popull.
Njerëzit po ia kthejnë shpinën, prandaj iniciativa për Ushtrinë është ide e kompanisë së P.R-it të tij, që sa do pak të tentojnë me ia përmirësu imazhin që ju ka rrënuar.
Thënë thjesht, me një fjalë, daljet e tij publike gjithkund dhe gjithkah e kanë veç një qëllim: MASHTRIMIN !</TEXT>
<DATE>2017-03-20</DATE> 
</DOC>