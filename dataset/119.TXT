<DOC>
<DOCNO>119</DOCNO>
<SOURCE>Tetova1</SOURCE>
<URL>http://www.tetova1.mk/2017/03/07/raportet-e-revizorit-nuk-japin-rezultate/</URL>
<TITLE>Raportet e Revizorit nuk japin rezultate</TITLE>
<TEXT>Raportet e Revizionit të cilat i përgatitë Enti Shtetëror nuk japin rezultate. Institucionet i kryejnë obligimet e tyre, por shoqëria është joefikase.
Kjo është konstatuar në raportin e parë lidhur me punën e Entit Shtetëror të revizionit që i përgatit Qendra për Analiza Ekonomike nga Shkupi dhe Ambasada Britanike. Nga kjo Qendër konsiderojnë se nevojitet transparencë më e madhe gjatë shpenzimit të parave publike si dhe vetë institucionet të jenë më efikase.
Për shkak se nuk ka ligj me të cilin do të ketë llogaridhënie transparente për shpenzimet publike, Maqedonia, sipas Bankës Botërore është në nivelin më të ulët në rajon. Zv/ambasadori britanik në Maqedoni, Pol Edvards, problemet me revizionin shtetëror i lidh me ngjarjet aktuale politike.
Edhe pse revizorët shtetëror muajt e kaluar disa herë konstatuan shpenzim joekonomik të parave buxhetore në disa ministri dhe ndërmarrje shtetërore, deri më tani nga askush prej kompetentëve nuk është kërkuar përgjegjësi.</TEXT>
<DATE>2017-03-08</DATE> 
</DOC>