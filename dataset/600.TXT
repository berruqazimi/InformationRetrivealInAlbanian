<DOC>
<DOCNO>600</DOCNO>
<SOURCE>Telegrafi</SOURCE>
<URL>http://telegrafi.com/nje-burre-nga-kamboxhia-thote-se-jolie-e-ka-adoptuar-djalin-e-madh-dokumentacion-te-rrejshem/</URL>
<TITLE>Një burrë nga Kamboxhia thotë se Jolie e ka adoptuar djalin e madh me dokumentacion të rrejshëm</TITLE>
<TEXT>Sarath ka thënë se kishte nënshkruar sikur ai të ishte babai i Maddox në mënyrë që të përshpejtohej procesi i adoptimit. Ai po ashtu thotë se adresën e ka dhënë në gazeta dhe se Maddox me dokumente është akoma djali i tij.
 “Në dokumentet ligjore, Maddox është ende djali im. Angelina, asnjëherë nuk i ka zgjidhur në tërësi problemet rreth adoptimit”, ka deklaruar burri nga Kamboxhia, i cili punon në jetimore dhe merret me punë bamirëse.
Mediat raportojnë se Jolie me gjasë nuk e ka ditur se çfarë po ndodh dhe si ka shkuar procesi i adoptimit, në të cilin e ka angazhuar agjenten Lauryn Galindo.
Angelina e ka adoptuar Maddoxin në vitin 2002 në Kamboxhia, kur ishte e martuar me Billy Bob Thornton. Që atëherë i ka adoptuar edhe dy fëmijë të tjerë, ndërsa ka edhe tre fëmijë biologjikë. </TEXT>
<DATE>2017-03-21</DATE> 
</DOC>

