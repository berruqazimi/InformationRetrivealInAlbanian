<DOC>
<DOCNO>1525</DOCNO>
<SOURCE>TetovaSot</SOURCE>
<URL>http://www.tetovasot.com/2017/12/denoncimi-ne-polici-burri-ben-veprime-te-ndyra-me-femijet-ndersa-mua-me-dhunon/</URL>
<TITLE>Denoncimi në Polici: Burri bën veprime të ndyra me fëmijët, ndërsa mua më dhunon</TITLE>
<TEXT>Një 56-vjeçar, babai i dy fëmijëve, është arrestuar nga efektivët e policisë së Pogradecit, nën akuzën se ka kryer veprime të turpshme me fëmijët dhe ka dhunuar bashkëshorten. Ka qenë kjo e fundit që ka bërë kallëzim në komisariatin e qytetit, këtë të mërkurë.

Shyqyri M, 56 vjeç, banues në fshatin Alarup-Pogradec, u vu në pranga nga specialistët e Seksionit për Krimet në Komisariatin e Policisë Pogradec, njofton zyrtarisht Policia.

Bashkëshortja e 56-vjeçarit, T.M, 34 vjeçe ka thënë para uniformave blu se i shoqi ka ushtruar dhunë të vazhdueshme fizike e psikologjike ndaj saj. Gjithashtu sipas pretendimeve të gruas, Shyqyriu ka kryer veprime të turpshme me fëmijët e tyre të mitur, 5 dhe 7 vjeç. Raste këto të përsëritura, sipas 34-vjeçares.

Materialet për rastin i kaluan Prokurorisë të Rrethit Gjyqësor Pogradec për veprat penale: “Dhuna në familje” dhe “Vepra të turpshme” parashikuar nga nenet 130/a/4 dhe 108 të Kodit Penal.</TEXT>
<DATE>2017-12-12</DATE> 
</DOC>