<DOC>
<DOCNO>1734</DOCNO>
<SOURCE>OraInfo</SOURCE>
<URL>http://orainfo.net/plumbi-e-godet-nje-femer-ne-mes-te-prishtines/</URL>
<TITLE>Plumbi e godet një femër në mes të Prishtinës</TITLE>
<TEXT>Rasti ka ndodhur sot pas orës 13:00 në rrugën “Agim Ramadani”, respektivisht në “Hotel Sirius”, raporton Indeksonline.

Sipas hetimeve të para në vendin e ngjarjes, dyshohet se predha e armës ka ardhur nga jashtë objektit dhe e ka goditur viktimën e cila ishte në korridor duke e pritur vajzën e saj që ishte në një seminar.

Plumbi bredhës sipas informacioneve që ka policia e që i ka siguruar Indeksonline, e ka goditur viktimën në veshin e djathtë por pa i shkaktuar lëndime të mëdha.

Viktima ka refuzuar madje edhe ndihmën mjekësore ndërsa hetuesit policor po punojnë për të zbuluar se nga saktësisht ka mundur të vije plumbi i armës së shkurtër.</TEXT>
<DATE>2017-12-14</DATE> 
</DOC>