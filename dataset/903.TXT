<DOC>
<DOCNO>903</DOCNO>
<SOURCE>Tetova1</SOURCE>
<URL>http://www.tetova1.mk/2017/03/27/ljube-boshkoski-i-jep-mbeshtetje-zoran-zaevit-per-formimin-e-qeverise/</URL>
<TITLE>Ljube Boshkoski i jep mbështetje Zoran Zaevit për formimin e qeverisë</TITLE>
<TEXT>Kryesia e partisë ”Të bashkuar për Maqedoni” (TBM) të udhëhequr nga ish-ministri i punëve të brendshme, Ljube Boshkoski, ka mbajtur mbledhjen e saj të rregullt në qytetin e Velesit, përcjell Telegrafi, njofton Flaka
Kjo parti kërkon dalje nga kriza politike përmes pranimit të shumicës së qytetarëve që të formohet një qeveri reformuese nga mandatari që ka siguruar 67 nënshkrime deputetësh.
TBM-ja, siç thuhet në njoftimin e tyre, me ideologji të qartë VMRO-je i thërret të gjithë simpatizantët e kësaj partie me mirëkuptim dhe seriozitet ndaj situatës, të mbështetin proceset demokratike.</TEXT>
<DATE>2017-03-27</DATE> 
</DOC>
