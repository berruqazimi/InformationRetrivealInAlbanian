<DOC>
<DOCNO>239</DOCNO>
<SOURCE>TetovaSot</SOURCE>
<URL>http://www.tetovasot.com/2017/03/kontrabanduan-2-ton-ngjala-me-vlere-10-milione-e-17-te-arrestuar/</URL>
<TITLE>Kontrabanduan 2 ton ngjala me vlerë 10 milionë €, 17 të arrestuar</TITLE>
<TEXT>Autoritetet greke dhe spanjolle, me mbështetjen e Europol-it dhe Eurojust-it, kanë shkatërruar një rrjet kriminal ndërkombëtar që dyshohej se ka futur kontrabandë mbi 2 ton ngjala nga vendet e BE-së në Kinë.
Operacionet e kryera në Greqi dhe Spanjë kanë çuar në arrestimin e 17 personave dhe sekuestrimin e 2 ton ngjalave me vlerë 10 milion euro.
Policia ka konfiskuar gjithashtu edhe disa usb, makina luksoze, 1 milion euro në të holla dhe shufra ari.
Besohet se për sezonin aktual, ngjalat e kontrabanduara nga BE-ja në Kinë, vlerësohen me 10 milionë euro.
“’Operacioni Liqeni’ tregon se çfarë rezultatesh të suksesshme mund të arrihen kundër trafikimit të kafshëve të egra, kur hetuesit e terrenit nga shtetet e ndryshme anëtare të BE-së punojnë së bashku. Plani i veprimit i BE-së kundër trafikimit të specieve në rrezik zhdukje, ofron një bazë solide për bashkëpunim. Në rastin konkret, ngjalat janë një prej specieve më të rrezikuara në Evropë. Peshkimi dhe tregtia e paligjshme përbëjnë një kërcënim të drejtpërdrejtë për mbijetesën e tyre. I përgëzoj ata që kanë treguar një mesazh të fortë… Se ne jo vetëm kujdesemi për mbrojtjen e biodiversitetit, por kemi kapacitetin për të vepruar”, tha Karmenu Vella, Komisioneri i Peshkimit, Mjedisit dhe Çështjeve Detare.</TEXT>
<DATE>2017-03-09</DATE> 
</DOC>