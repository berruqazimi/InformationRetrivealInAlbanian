<DOC>
<DOCNO>1876</DOCNO>
<SOURCE>GazetaExpress</SOURCE>
<URL>http://www.gazetaexpress.com/shneta/ushqimet-qe-zvogelojne-deshiren-per-embelsira-474743/</URL>
<TITLE>Ushqimet që zvogëlojnë dëshirën për ëmbëlsira</TITLE>
<TEXT>Ëmbëlsirat që ne blejmë kanë efekte të dëmshme në shëndetin tonë nëse i konsumojmë ato në periudha kohore të gjata.

Por nëse nuk e keni ditur, ne mund t’i zëvendësojmë ato me ushqime të cilat përmbajnë sheqerna natyrale të shëndetshme të cilat e zvogëlojnë dëshirën për ëmbëlsira, transmeton Klan Kosova.

Fiqi

Gjatë kohës, kur fiqi i freskët nuk mund të gjendet, ju mund ta konsumoni atë të thatë. Fiqi përmban shumë vitamina dhe minerale, por më së shumti, magnez dhe vitamin C.

Fiqi pastron metabolizmin duke larguar depozitat e yndyrës, dhe poashtu sekreton insulinën, e cila ndikon në nivelin e sheqerit në gjak.

Domatet

Domatet preferohen të konsumohen ose të freskëta ose në formë të puresë në baza ditore.

Ato përmbajnë nivel të lartë të triptofanit, një aminoacid që trupi e konverton në serotonin dhe një nga mineralet në përmbajtjen e tij është kromi.

Kromi redukton dëshirën për ushqim dhe rregullon me sukses glukozën në gjak dhe kolesterolin në trup.

Mollët

Shumica e frutave janë një zëvendësues i shkëlqyeshëm për ëmbëlsirat. Molla është e pasur me fibra dhe karbohidrate të shëndetshme që krijojnë një ndjenjë të ngopjes dhe plotësojnë nevojën për ëmbëlsira.

Kanella

Kjo erezë aromatike nuk është domosdoshmërisht vetëm një përbërës në ëmbëlsira pasi ajo parandalon ndryshimet e papritura në nivelet e glukozës në trup duke larguar kështu nevojën për ushqime të ëmbla.

Ju mund të spërkatni kanellë edhe në sallatë frutash, ose edhe në limonadë. Në këtë mënyrë, trupi do të sigurojë një zëvendësim të shëndetshëm për ëmbëlsirat.
</TEXT>
<DATE>2017-12-15</DATE> 
</DOC>