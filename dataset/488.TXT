<DOC>
<DOCNO>488</DOCNO>
<SOURCE>Tetova1</SOURCE>
<URL>http://www.tetova1.mk/2017/03/20/nje-zjarr-shkrumbon-inventarin-e-nje-kafiterie-ne-tetove/</URL>
<TITLE>Një zjarr shkrumbon inventarin e një kafiterie në Tetovë</TITLE>
<TEXT>Sot në orët e hershme të mëngjesit, në ora 04 e 5 min ka shpërthyer një zjarr në një kafiteri në Tetovë, raporton Tetova1.
Ky zjarr është shkaktuar nga hedhja e koktej molotovit por fal angazhimit të zjarrfikësve të Tetovës është parandaluar një katastrofë duke e pasur parasysh se mbi kafiterinë ka shumë banesa. Zjarri është lokalizuar shpejtë duke mos u lejuar që të përhapet më tej.
Kanë intervenuar 2 makina të zjarrfikësve dhe 7 zjarrfikës shpëtimtar. Nga zjarri në fjalë nuk ka të lënduar, por vetëm dëme materiale.
Për rastin në fjalë janë njoftuar policia e Tetovës ku rasti ka nisur që të hetohet detajisht për atë se kush e ka bërë, pse dhe sa është dëmi i përgjithshëm material.</TEXT>
<DATE>2017-03-20</DATE> 
</DOC>