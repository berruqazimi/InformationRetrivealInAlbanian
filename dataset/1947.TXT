<DOC>
<DOCNO>1947</DOCNO>
<SOURCE>Telegrafi</SOURCE>
<URL>https://telegrafi.com/thaci-veprimtaria-atdhetare-ishte-percaktim-themelor-jashar-salihut/</URL>
<TITLE>Thaçi: Veprimtaria atdhetare ishte përcaktim themelor i Jashar Salihut</TITLE>
<TEXT>Presidenti i Kosovës, Hashim Thaçi, ka kujtuar veprimtarin më të shquar të lëvizjes çlirimtare, Jashar Salihu, me rastin e 17 vjetorit të vdekjes.

Ai në facebook ka shkruar se veprimtarinë atdhetare Jashar Salihu e kishte përcaktim themelor, duke lënë gjurmë me dekada në forcimin e lëvizjes, qoftë brenda, qoftë në diasporë.


“Gjenerali dha një kontribut të jashtëzakonshëm në forcimin e Fondit “Vendlindja thërret”, por edhe në afirmimin zërit politik dhe diplomatik të Ushtrisë Çlirimtare të Kosovës. Ishte personalitet që rrezatoi humanizmin, devotshmërinë dhe përkushtimin e lartë në të gjitha periudhat historike që kaloi lëvizja atdhetare, duke kryer me nder të gjitha përgjegjësitë politike”, ka shkruar Presidenti Thaçi.</TEXT>
<DATE>2017-12-16</DATE> 
</DOC>